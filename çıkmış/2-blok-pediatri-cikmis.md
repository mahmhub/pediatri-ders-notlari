# 2025-2026 2. Blok B Grubu Pediatri Teorik Soruları

---

## Sorular

***

**1)** Çocuklarda viral ensefalitin en sık etkeni nedir?

A) EBV
B) CMV
C) VZV
D) Enterovirüs
E) HSV

***

**2)** Altı yaşında kız hasta meme gelişimi ve kıllanma nedeni ile getiriliyor. Fizik muayenede memenin areola ile birlikte büyümüş olduğu, ancak meme ile areola arasında kontur farkı olmadığı, pubik kılların monsaya doğru yayıldığı ve kıvrılmaya başladığı saptanıyor. Bu hastanın Tanner'a göre puberte evresi nedir?

A) 1
B) 2
C) 3
D) 4
E) 5

***

**3)** 6 aylık bir çocuğun annesi hastaneye ek gıdaya geçme hakkında bilgi almaya geliyor. Anneye hangi tavsiyeyi vermeniz yanlış olur?

A) Ek gıdaya geçmede 17 haftadan erken, 26. haftadan geç kalınmamalı
B) Ek gıdaya geçilse bile 2 yaşına kadar anne sütü verilmeye devam edilmeli
C) Bal ilk bir yılda verilebilir, besinde çeşitlilik oluşturur
D) 9–11. aylardan sonra pütürlü gıdaya geçmek bebeğin besin seçmesine neden olur, o yüzden geciktirilmemeli

***

**4)** Aşağıdakilerden hangisi perinatal asfiksi sebebi değildir?

A) Plasenta abrazyonu
B) Fizyolojik sarılık
C) Maternal hipotansiyon
D) Oligohidroamniyoz
E) Kordon sarkması

***

**5)** Aşağıdakilerden hangisi 21-hidroksilaz eksikliği ile uyumlu tuz kaybettiren form bulgularındandır?

A) Hipertansiyon
B) Hiponatremi, hiperkalemi
C) Düşük renin
D) Yüksek AMH
E) Yüksek kortizol

***

**6)** Demir eksikliği anemisi için hangisi yanlıştır?

A) Transferin satürasyonu azalır
B) Serum demir bağlama kapasitesi artar
C) Serum demir protoporfini artar
D) Kemik iliği demir depoları azalır
E) Fe bağlayıcı reseptör aktivitesi normaldir

***

**7)** Aşağıdaki laboratuvar bulgularından hangisi karaciğer sentez fonksiyonunun bozulduğunu en iyi gösterir?

A) AST-ALT artışı
B) GGT-ALP artışı
C) Albuminin azalması ve uzamış INR
D) Direkt bilirubin yüksekliği
E) LDH artışı

***

**8)** On yaşında erkek hasta boy kısalığı nedeni ile getiriliyor. Yakınmasının son 2 yıldır belirginleştiği öğreniliyor. Fizik muayenede ağırlık −1,3 SDS, boy −2,1 SDS, hedef boy 0,2 SDS. Sistem muayeneleri olağan.

**Laboratuvar:**
| Parametre | Değer |
|---|---|
| Lökosit | 16.200/mm³ (%68 nötrofil, %30 lenfosit, %2 eozinofil) |
| Hb | 9,9 g/dL |
| MCV | 81 fL |
| Trombosit | 500.000/mm³ |
| Sedimentasyon | 90 mm/saat (N: 0–20) |
| FT4 | 1,1 ng/dL (N: 0,8–1,6) |
| TSH | 4,9 mIU/L (N: 0,4–4,9) |

Karaciğer ve böbrek fonksiyon testleri normal, kemik yaşı 8 yaş ile uyumlu. Bu aşamada en uygun yaklaşım hangisidir?

A) Üst gastrointestinal endoskopisinin yapılması
B) Kronik hastalık nedeninin araştırılması
C) Hipofiz görüntüleme yapılması
D) Büyüme hormonu uyarı testi yapılması
E) Tiroid otoantikorlarına bakılması

***

**9)** Tedavi edilmeyen konjenital hipotiroidin en önemli uzun dönem komplikasyonu aşağıdakilerden hangisidir?

A) Hipoglisemiye eğilim
B) Obezite
C) Büyüme-gelişme geriliği
D) Mental retardasyon
E) Tekrarlayan enfeksiyon

***

**10)** Dört yaşında erkek çocuk, 24 saattir devam eden günde 7 kez sulu dışkılama ve 4 kez kusma şikâyeti ile acile getiriliyor. Ateşi 38°C. Bilinç açık.

**Muayene:** Cilt turgoru azalmış, kapiller dolum 3 sn, gözler çökük, mukozalar kuru, nabız 180/dk, solunum sayısı 50/dk, derin soluma mevcut, bağırsak sesleri tüm kadranlarda artmış. Oral alım azalmış, idrar çıkışı son 10 saattir olmamış.

**Laboratuvar:**
| Parametre | Değer |
|---|---|
| Hemogram | Normal |
| Glukoz | 88 mg/dL |
| Na | 148 mmol/L |
| K | 3,1 mmol/L |
| pH | 7,25 |
| HCO₃ | 13 mmol/L |

İlk tedavi yaklaşımınız ne olmalıdır?

A) Damar yolu açmaya gerek yok, evde izlem
B) Yalnızca oral rehidratasyon solüsyonu
C) Bikarbonatlı sıvı ile dikkatli yavaş IV rehidratasyon
D) Hızlı IV %0,9 NaCl bolus
E) %10 dekstroz solüsyonla IV bolus

***

**11)** Normal vajinal doğum ile 35. gestasyonel haftada, 2200 g doğan erkek bebekte, doğumdan 18 saat sonra solunum sıkıntısı, hipotonisite ve emmede azalma gelişiyor. Annenin doğumdan önce ateşi ve lökositozu varmış, amniyon suyu kötü kokuluymuş. En olası etken ve tedavi yaklaşımı kombinasyonu hangisidir?

A) Koagülaz negatif stafilokok – Vankomisin + meropenem
B) Listeria – Vankomisin + sefotaksim
C) Grup B streptokok – Ampisilin + gentamisin
D) Pseudomonas – Seftazidim + vankomisin
E) Candida – Flukonazol

***

**12)** 21 yaşında kronik böbrek hastası, düzenli hemodiyaliz alan gebenin Hepatit C pozitif olduğu durumda doğum ve sonrası dönem için hangisi yanlıştır?

A) Annenin viral yükü artarsa bebeğe vertikal yolla geçme ihtimali artar
B) Bebeğe kesin tanı için doğar doğmaz anti-HCV bakılmalıdır
C) Anne HCV pozitif olmasına rağmen emzirebilir
D) Doğum şekli sezaryen ya da normal doğum olabilir
E) Tanı için ilk 6 ayda HCV RNA bakılmalı

***

**13)** 10 yaşında erkek hasta ateşi ve öksürüğü var. Daha önce de 2 defa pnömoni tanısı almış. Amoksisilin-klavulanik asit kullanmasına rağmen bir işe yaramamış. Önceki akciğer grafileriyle karşılaştırıldığında hiler LAP saptanıyor. Ara ara gece terlemesi oluyor. Akciğerde konsolidasyon alanları saptanıyor. Ailede TBC öyküsü yok. 2 ay önce dedesi benzer sebeplerden hastanede yatmış, zayıflama ve halsizliği varmış. TDT pozitif, Lökosit 9800, CRP 60, BCG skar izi var. Ön tanı ve onu destekleyen en güçlü bulgu nedir?

A) Primer akciğer tüberkülozu: antibiyotik kullanımına rağmen uzun süre iyileşememe ve hiler LAP görülmesi
B) Viral pnömoni
C) Atipik pnömoni
D) Astım
E) Bakteriyel pnömoni

***

**14)** Aşağıdaki yaklaşımlardan hangisi çocukluk çağı astımı için tanısal bir yöntemdir?

A) Hastada kuru öksürük, stridor veya abdominal solunum olması
B) Spirometrede erken reversibilite testinde FEV1'de %12 veya 200 mL artış olması
C) Bazal spirometrede FEV1/FVC değerinin %90 üzerinde olması
D) Altı yaşından küçük çocuklarda spirometrede bronkokonstriksiyon gösterilmesi
E) Fizik muayenede krepitan ral, vizing ve çomak parmak olması

***

**15)** Acil servise aktif nöbet geçirerek 112 eşliğinde getirilen 3 yaş kız çocuğu. Çocuk değerlendirme üçgenine göre: Görünüm → bilinç kapalı, Solunum → sekresyon, düzensiz, Dolaşım → normal. 112 ile yolda IV benzodiazepin uygulanmış, nöbet yaklaşık 10 dk'dır devam ediyor. Bu hastada ilk yapılması gereken en doğru yaklaşım hangisidir?

A) Hızlıca parmak ucu kan şekeri bakılması
B) Nöbet etyolojisi için öncelikle kan gazı alınması
C) IV midazolam 0,1 mg/kg yavaş puşe ve entübasyon hazırlığı yapılması
D) Havayolu açıklığının sağlanarak aspirasyon yapılması, %100 oksijen başlanması
E) Ambulansla benzodiazepin yapılmasına rağmen nöbet devam ettiği için ikinci basamak antiepileptik ilaçlardan en uygun olanının IV yüklenmesi

***

**16)** Aşağıdaki standart tam kan sayımı parametrelerinden hangisi ağır kombine immün yetmezlik tanısında en önemli uyarıcıdır?

A) Neut# (Mutlak nötrofil sayısı)
B) WBC (Beyaz kan hücresi)
C) MCV (Ortalama eritrosit hacmi)
D) Lym# (Mutlak lenfosit sayısı)
E) RDW (Eritrosit dağılım genişliği)

***

**17)** Fallot tetralojisinde hemodinamiyi belirleyen nedir?

A) VSD
B) Pulmoner stenoz
C) PDA
D) Aort stenozu
E) ASD

***

**18)** 6 aylık erkek çocuk, ateş, kusma, idrarda pis koku şikayetleri ile başvuruyor. Hemogramda lökosit: 16.000/mm³, CRP: 120 mg/L, TİT: nitrit (+), 15 lökosit saptanıyor. Bu hastanın İYE olduğunu kanıtlamak için yapılması gereken doğru noninvazif test hangisidir?

A) Torba (poşet) idrar kültürü
B) Kateter idrar kültürü
C) Suprapubik
D) Orta akım idrar kültürü
E) Renal USG

***

**19)** Aşağıdaki fizik muayene bulgularından hangisi yenidoğanda fizyolojik değildir?

A) Prematürelerde kafatası kemiklerinin basmakla içe çökmesi
B) Prematürelerde verniks kazeoza görülmesi
C) Çok düşük doğum ağırlığındaki bebeklerde ani ısı değişikliği sonucu basmakla solan dantel şeklinde döküntüler
D) Çok düşük doğum ağırlığında red refle alınması
E) Kalp atım hızının 100–160 arasında olması

***

**20)** Anafilakside en sık görülen organ/sistem tutulumu hangisidir?

A) Deri, mukoza
B) Gastrointestinal sistem
C) Akciğer
D) Kardiyovasküler sistem
E) Santral sinir sistemi

***

**21)** Çocukluk çağında erken yaşlarda başlayan ekzokrin pankreas yetmezliğinin en sık nedeni hangisidir?

A) Kistik fibrozis
B) Duodenal atrezi
C) Volvulus
D) Meckel divertikülü
E) Tip 1 diyabet

***

**22)** Hangisi yenidoğanda ağır miyokardit nedenidir?

A) Herpes Simplex Virus
B) Koksaki B
C) Kızamık
D) Adenovirus
E) Toksoplazma

***

**23)** 4 yaşında daha önce herhangi bir hastalık geçirmemiş, aşıları tam erkek çocuk. 3 gün süren ateş ve halsizlik sonrası gelişen döküntü var. Ateş ilk 2 gün 39°C'ye kadar yükselmiş, hafif öksürük, burun akıntısı var, konjunktivit yok. 3. günün sabahı ateş belirgin düşmüş, öğleden sonra gövdede döküntü tespit edilmiş. Şu an iyi görünümlü, oral alım iyi. Döküntü gövdede yoğun, gül pembe renkte, 2–4 mm çaplı, birbinden ayrı, makül; papül yok, kaşıntı yok. Ön tanınız nedir?

A) Kızamık
B) Kızamıkçık
C) Roseola infantum
D) Eritema infeksiyozum
E) İlaç döküntüsü

***

**24)** Kawasaki hastalığının tedavisinde ne kullanılır?

A) Aspirin – IVIG
B) IL-1 inhibitörü
C) Antiviral
D) Geniş spektrumlu antibiyotik
E) NSAİİ

***

**25)** 2010 yılında pediatrik resüsitasyon kılavuzlarında önerilen C-A-B sıralamasının temel gerekçesi neydi ve 2025 taslak raporlarında bu konudaki güncel yaklaşım nedir?

A) Temel gerekçe kompresyonlara başlamanın ventilasyonu çok az geciktirmesi ve daha fazla kişinin KPR'ye başlamasını teşvik etmesiydi; 2025'te çocuklarda her iki yaklaşımın da makul olduğu belirtilmiştir.
B) Temel gerekçe sadece kompresyon ile KPR'yi teşvik etmekti; 2025'te bunun etkisiz olduğu gösterildiği için tamamen vazgeçilmiştir.
C) Temel gerekçe çocuklarda arrestin en sık nedeninin solunum yetmezliği olmasıydı; 2025'te ise kesin olarak ABC'ye dönülmüştür.
D) Temel gerekçe çene itme manevrasının standart hale gelmesiydi; 2025'te baş geri çene yukarı yeniden öncelikli olmuştur.
E) Temel gerekçe defibrilasyonun önemini vurgulamaktı; 2025'te bu yaklaşımın yanlış olduğu kanıtlandığı için terk edilmiştir.

***

**26)** Diyabetik anne bebeğinde hangisi görülmez?

A) Uteroplasental yetmezlik
B) İntrauterin gelişim geriliği
C) Fetal hipoglisemi
D) Fetal hiperinsülinemi
E) Adipoz doku artışı

***

**27)** Bacaklarda eğrilik yakınması ile getirilen 18 aylık bir bebeğin fizik muayenesinde el bileklerinde ve kostokondral eklemlerinde genişleme saptanıyor. İlk 1 yıl sadece anne sütü ile beslenmiş ve D vitamini kullanmamış. El bilek grafisinde radius ve ulna epifizlerinde düzensizleşme, genişleme ve fırçamsı görünüm tespit ediliyor. Aşağıdaki serum değerlerinden hangisi nutrisyonel D vitamini eksikliğine bağlı raşitizm tanısı ile uyumlu **değildir**?

A) Parathormon 600 pg/mL (N: 15–65)
B) Alkalen fosfataz 1600 U/L (N: 150–450)
C) Kalsiyum 9,2 mg/dL (N: 8,8–10,8)
D) Fosfor 4,3 mg/dL (N: 3,8–5,8)
E) 25-OH vitamin D 6 ng/mL (N: 20–100)

***

**28)** Yenidoğan canlandırmasında PBV başlamak için gereken KTA, kompresyon başlamak için gereken KTA ve kompresyon süresi sırasıyla hangi şıkta doğru verilmiştir?

A) 100 – 60 – 30
B) 100 – 60 – 60
C) 100 – 100 – 60
D) 60 – 60 – 30
E) 60 – 30 – 60

***

**29)** ABO uyuşmazlığıyla ilgili hangisi doğrudur?

A) Rh uyuşmazlığına göre daha hafif seyreder
B) Direkt Coombs testi her zaman negatiftir
C) Anti-D antikoru ile alakalıdır
D) Bebekte hidrops fetalise yol açabilir
E) İlk gebelikte risk yoktur, diğer gebeliklerde artar

***

**30)** Kırk beş günlük kız bebek nöbet geçirme nedeni ile acile getiriliyor. Kapiller glukozu 26 mg/dL. %10 dekstroz bolusu yapılması ve rebound hipoglisemiyi önlemek için infüzyon verilmesi planlanıyor. Bebeğin ağırlığı 5000 gram. Verilmesi gereken %10 dekstroz bolus ve infüzyon miktarı hangisinde doğrudur?

A) Bolus: 20 mL — İnfüzyon: 18 mL/saat
B) Bolus: 5 mL — İnfüzyon: 8 mL/saat
C) Bolus: 15 mL — İnfüzyon: 14 mL/saat
D) Bolus: 10 mL — İnfüzyon: 124 mL/saat
E) Bolus: 25 mL — İnfüzyon: 24 mL/saat

***

**31)** Aşağıdaki laboratuvar paternlerinden hangisi primer üre döngüsü bozuklukları için en tipik olandır?

A) Hiperamonyemi, artmış anion gap'li metabolik asidoz, ketonüri var
B) Artmış anion gap olmadan hiperkloremik asidoz
C) Hiperamonyemi, respiratuvar alkaloz, anion gap normal, ketonüri yok
D) Laktik asidoz, ketonüri, hipoglisemi
E) Hipoketotik hipoglisemi

***

**32)** 18 aylık bir çocukta aşağıdakilerden hangisi yetersiz beslenmenin bir göstergesi **değildir**?

A) Boya göre ağırlık Z skoru −2,8 SDS
B) Vücut kitle indeksi Z skoru 1,5 SDS
C) Vitamin B12 ve demir eksikliklerinin görülmesi
D) Yaşa göre ağırlık Z skoru −1,6 SDS
E) Yaşa göre boy Z skoru −2,3 SDS

***

**33)** 9 aylık sağlıklı görünen, aşıları zamanında yapılmış bebek rutin izlem için getiriliyor. Aşağıdaki uygulamalardan hangisi bu dönemde yapılmaz?

A) Boy, kilo, baş çevresi ölçerek büyüme hızının değerlendirilmesi
B) Anemi taraması için hemoglobin ölçümü
C) Otizm taraması açısından ismi söylendiğinde bakma, göz teması kurma, işaret ettiğinde bakma gibi davranışların sorgulanması
D) Gelişimsel kalça displazisi için ultrason istenmesi
E) Ailenin beslenme, uyku, güvenli ekran süresi konusunda eğitilmesi

***

**34)** 4 yaşında çocuk aniden ağız ve boğazda yanma, kusma, disfaji şikayetleriyle başvuruyor. Anne kireç çözücüyü masanın üstünde ağzı açık bırakmış, içmesinden şüpheleniyor. Hangisi kesinlikle yapılmaz?

A) Oksijen vermek
B) Havayolu değerlendirmesi
C) Endoskopi
D) Damar yolu açıp sıvı vermek
E) Aktif kömür tedavisi

***

**35)** Aşağıdakilerden hangisi doğrudur?

A) 10 yaşında ABH tanısı olan çocukta, en sık sebep MPGN olabilir.
B) Klasik kompleman yolunun aktivasyon göstergesi, düşük C3, normal C4 seviyesidir.
C) 3 yaşında ABH olan çocukta, en sık sebep aHÜS olabilir.
D) IgA vasküliti olan çocuklar tek bir sefer nefritik sendrom geçirir.
E) APSGN hastasında tanıyı doğrulamak için C3 değeri 3 haftada normale gelmeli.

***

**36)** Hangisi EKG'de PR interval kısalması nedenidir?

A) Miyokardit
B) Dal bloğu
C) Wolf-Parkinson-White Sendromu
D) Hipokalemi
E) Supraventriküler taşikardi

***

**37)** Sekiz yaşında erkek hasta, 3 gündür ateş, titreme, balgamlı öksürük ve nefes darlığı ile acile getiriliyor. İmmün yetmezliği yok, aşıları tam, astımı var. Son 1 yıldır hastaneye yatışı yok.

**FM:** Ateş 38,5°C, TA 95/60 mmHg, nabız 112/dk, solunum 38/dk. Bilinç açık. Sağ alt zonda krepitan raller.

**Lab:** Lökosit 16.000/mm³, CRP 62 mg/dL. Biyokimya normal.

**Grafi:** Sağ alt lobda konsolidasyon.

En uygun yaklaşım hangisidir?

A) Ayaktan tedavi, oral klaritromisin başlanması
B) Yoğun bakıma yatırma, IV karbapenem başlanması ve geniş kültür paneli istenmesi
C) Yoğun bakıma yatırma, IV antipsödomonal beta-laktam + aminoglikozid başlanması
D) Ayaktan tedavi, oral amoksisilin-klavulanat + azitromisin başlanması
E) Hastaneye yatırma, IV beta-laktam tedavisi başlanması

***

**38)** Diyabetik ketoasidozda en önemli ölüm nedeni aşağıdakilerden hangisidir?

A) Hipokalemiye bağlı aritmiler
B) Derin ven trombozu
C) Hiponatremi
D) Aspirasyon pnömonisi
E) Serebral ödem

***

**39)** Karditi olan bir hastada Akut Romatizmal Ateş (ARA) tanısı için hangisi minör kriter **değildir**?

A) Poliartralji
B) Monoartrit
C) EKG'de PR interval uzaması
D) 38,5°C üstü ateş
E) CRP'nin 3 mg/dL üzerinde olması

***

**40)** 6 yaşında entübe ederken kullanılması gereken endotrakeal tüp çapı ve boyutu için hangisi doğrudur?

A) Eğri, kaflı tüp 5 çap, 15 uzunluk
B) Eğri, kaflı tüp 5 çap, 18 uzunluk
C) Eğri, kaflı tüp 8 çap, 24 uzunluk
D) Düz, kafsız tüp 5 çap, 12 uzunluk
E) Düz, kafsız tüp 8 çap, 12 uzunluk

***

**41)** 3 yaş kız olgu, ateş yüksekliği ve bilinç bulanıklığı nedeniyle acil servise başvurmuş. Göz yanıtı → ağrılı uyaranla açma, Motor yanıtı → orta hatta ağrılı uyaran verildiğinde lokalize edebilme, Verbal yanıtı → hırıldama ve inleme. Hastanın GKS'si için hangisi doğrudur?

A) GKS: E3M4V2 = 9
B) GKS: E2M5V3 = 10
C) GKS: E2M5V2 = 9
D) GKS: E2M4V3 = 9
E) GKS: E4M3V3 = 10

***

**42)** Aşağıdakilerden hangisi biotinidaz eksikliği ile ilgili yanlıştır?

A) Biotinidaz eksikliği tedavi edilmezse kalıcı nörolojik hasara yol açabilir
B) Tedavi edilmezse işitme kaybı gelişebilir
C) Biotin tedavisi başlandıktan sonra nöbetler ve dermatitte düzelme beklenir
D) 2008 yılından itibaren ulusal yenidoğan tarama programında yer almaktadır
E) Tarama sonucu pozitif bebeklerde biotin düzeyi ölçümü tanı koydurucudur

***

**43)** Hangisi **sadece** astım alevlenmesinde kullanılır?

A) Formoterol ve budesonid kombinasyonu – Adrenalin
B) Salmeterol-flutikazon kombinasyonu – Sistemik metilprednizolon
C) İpratropium bromid – Magnezyum sülfat
D) Flutikazon propiyonat – Yüksek akışlı oksijen
E) Montelukast – Salbutamol

***

**44)** 6 aylık bebeğin voiding sistoürografisinde bilateral evre 2 VUR görülüyor. En doğru yaklaşım hangisidir?

A) Hemen cerrahi tedavi uygulanır
B) VSUG yoğun radyasyon içerdiği için ikinci kez çekilmemelidir
C) Antibiyotik profilaksisi başlanıp en erken 1 yıl sonra VSUG çekilir
D) 6 ay sonra cerrahi tedavi için planlama yapılır

***

**45)** İki hafta önce gripal enfeksiyon geçiren 5 yaş erkek hasta burun kanaması şikâyeti ile getiriliyor. Genel durumu iyi, hepatosplenomegali yok. Ağız içinde ve kollarında yaygın peteşi ve ekimoz saptandı. Hemoglobin ve lökosit normal, trombosit 3000/mm³. En olası tanı nedir?

A) Wiskott-Aldrich Sendromu
B) Amegakaryositopenik trombositopeni
C) Akut lenfoblastik lösemi
D) İdiyopatik trombositopenik purpura
E) von Willebrand Hastalığı

***

**46)** 11 yaşında kız çocukta boy kısalığı, halsizlik ve okul başarısında düşme. FM: karında hafif distansiyon, solgunluk, glossit.

**Laboratuvar:**
| Parametre | Değer |
|---|---|
| Hb | 9,8 g/dL |
| Ferritin | 4 ng/mL |
| AST/ALT | ↑ |
| IgA | Normal |
| Anti-tTG IgA | Pozitif |
| EMA | Pozitif |

En olası tanı hangisidir?

A) Çölyak hastalığı
B) Otoimmün hepatit
C) Selektif IgA eksikliği
D) Demir eksikliği anemisi ve sekonder malnutrisyon
E) İnflamatuvar bağırsak hastalığı

***

**47)** Kalpten aort ve pulmoner arter tek bir damar olarak çıkar. Beraberinde kalp dışı anomaliler sık görülür (DiGeorge sendromu). Geniş VSD nedeniyle sistemik ve venöz dönüş kanı karışır ve hasta siyanotik hale gelir. Siyanoza neden olan hangi konjenital kalp hastalığı tanımlanmıştır?

A) Ebstein anomalisi
B) Çift çıkışlı sağ ventrikül
C) Hipoplastik sol kalp sendromu
D) Pulmoner atrezi
E) Trunkus arteriyozus

***

**48)** Aşağıdakilerden hangisi hipertansiyonu olan çocukta end organ değerlendirmesinde kullanılması **terk edilmiş** bir parametredir?

A) Kraniyal MR
B) Göz dibi muayenesi
C) 24 saatlik idrarda mikroalbümin
D) EKG
E) EKO

***

**49)** 10 yaşında 60 kg bir çocukta kan volümü (serum) kaç mL'dir?

A) 2000–2500 cc
B) 1500–2000 cc
C) 1000–1500 cc
D) 500–1000 cc
E) 4200–5000 cc

***

**50)** Aşağıdakilerden hangisi konjuge (direkt) hiperbilirubinemi nedenidir?

A) Biliyer atrezi
B) Anne sütü sarılığı
C) Fizyolojik sarılık
D) ABO uyuşmazlığı
E) Rh uygunsuzluğu

***

**51)** Ülkemizde çocukluk çağı kanserlerinin görülme sıklığı nedir?

A) Akut Lösemi / Lenfoma / Nöroblastom / Kemik tümörü / SSS tümörleri
B) Lenfoma / Nöroblastom / Kemik tümörü / SSS tümörleri / Akut lösemi
C) Akut Lösemi / Nöroblastom / Kemik tümörü / SSS tümörleri / Lenfoma
D) Nöroblastom / Akut Lösemi / Lenfoma / Kemik tümörü / SSS tümörleri
E) Kemik tümörleri / Akut Lösemi / Lenfoma / Nöroblastom / SSS tümörleri

***

**52)** Non-Hodgkin lenfoma ilk olarak nerede görülür?

A) Abdominal
B) Baş-boyun
C) Mediastinal
D) İnguinal
E) Aksiller

***

**53)** 8 yaşında çocuk gece ateşlenmesinin ardından önce iki kolu kasılmış, ardından tüm vücudu gerilmiş. Nöbet 15 dakikayı geçmiş. Aile 3 yaşındayken de ateşli enfeksiyon ardından benzer nöbet geçirdiğini söylüyor. Bu çocuk için doğru yaklaşım nedir?

A) Epilepsi nöbetidir, acilen antiepileptik tedaviye başlatırım
B) Basit febril konvülziyondur, ...
C) Komplike febril konvülziyondur, EEG çekilmesi gerektiğini söyleyerek Çocuk Nöroloji'den randevu alması gerektiğini söylerim
D) Epileptik sendrom uyumludur, Çocuk Nöroloji'ye yönlendiririm
E) Ateşin tetiklediği nöbettir, ...

***

**54)** Aşağıdaki olgulardan hangisine kızamık aşısı uygulanabilir?

A) Beş aylık, anne sütü alan bebek
B) HIV enfeksiyonu olan bir yaşında bebek
C) Üç yaşında, akut orta kulak enfeksiyonu olan, ateşli çocuk
D) Konjenital ağır kombine immün yetmezlik tanısı konulan 13 aylık bebek
E) Daha önce hiç kızamık aşısı olmamış 24 haftalık gebe

***

**55)** Yenidoğan sarılığında fototerapi endikasyonları için en önemli belirleyici hangisidir?

A) Anne yaşı
B) Bebeğin cinsiyeti
C) Doğum şekli
D) K vitamininin zamanında yapılmaması
E) Total bilirubin düzeyinin risk tablosundaki eşik değeri geçmesi

***

**56)** Orak hücreli anemili hastalarda ağrılı krizlerin önlenmesi ve tedavisinde hangi öneri uygun **değildir**?

A) Sıvı alımının ağrılı dönemde kısıtlanması
B) Hipoksiden kaçınmak
C) Soğuk suda yüzmemek, aşırı soğukta oynamamak
D) Dağa tırmanma, basınçsız uçaklarda uçma gibi aktivitelerden kaçınmak
E) Hafif ağrılarda ilaçların evde verilmesi

***

**57)** Derin ven trombozu olabileceği düşünülen 14 yaş kız hasta için yapılacak tetkik ve tedavi için doğru bilgi hangisidir?

A) Manyetik rezonans ile tanı koyarak aspirin tedavisi başlarım
B) D-Dimer düşüklüğü ön tanımı destekler
C) Doppler ultrasonografi yaparak düşük molekül ağırlıklı heparin başlarım
D) Yalnızca yatak istirahati uygularım
E) Genetik risk faktörleri negatif ise tedavi başlamam

***

**58)** Hangisi konjuge bilirubinin yüksek olduğu kolestatik sarılık için doğrudur?

A) Sadece prematürelerde görülür
B) Başlıca tedavi fototerapidir
C) Safra yolu tıkanıklığı ve hepatoselüler hastalık düşünülür
D) Birkaç günde kendiliğinden düzelir
E) Total bilirubin yükselirken direkt bilirubin normaldir

***

**59)** Halsizlik, yorgunluk ve solukluk nedeni ile getirilen 4 yaş kız hasta. KC kosta altı 3 cm, dalak kosta altı 4 cm palpabl, boyunda 2×1 cm bilateral servikal lenf bezleri. Akut lösemi ön tanısı düşünülen hasta ile ilgili hangi bilgi **yanlıştır**?

A) Kemik iliği aspirasyonu yapmak mutlak gereklidir
B) Lösemi tanısı için kemik iliği aspirasyonunda blast oranı %20 üzerinde olmalıdır
C) Tanı için periferik kan yayması yapmak yeterlidir
D) Akım sitometride CD14, CD33 pozitifliği miyeloblastik lösemi lehinedir
E) Akım sitometride CD19, CD10 pozitifliği lenfoblastik lösemi lehinedir

***

**60)** Hangisi endokardit profilaksisinin rutin olarak gerektiği işlemlerdendir?

A) Kalp cerrahisi
B) Kalp kateterizasyonu
C) Rijit olmayan bronkoskopi
D) Tedavi amaçlı abortus
E) İntrauterin alet (RİA) yerleştirilmesi

***

**61)** Acil servise getirilen 18 aylık erkek çocukta görünüm letarjik, solunum hızlı fakat retraksiyon yok, cilt soluk ve benekli. Çocuk değerlendirme üçgenine göre en olası patoloji hangisidir?

A) Solunum sıkıntısı
B) Kardiyopulmoner yetmezlik
C) SSS depresyonu
D) Kompanse şok
E) Solunum yetmezliği

***

**62)** Aşağıdakilerden hangisi alerjene özgü deri prick testi için **yanlıştır**?

A) İlaçlardan etkilenmez
B) Hızlı sonuç verir
C) Anafilaksiye neden olabilir
D) Kooperasyon sorunu olanlarda yapılamayabilir
E) Kan testlerine göre ucuzdur

***

**63)** Postnatal 7. aya giren bebekte hangisi beklenmez?

A) Baş tutma
B) Sesin geldiği tarafa başını çevirme
C) Moro refleksi
D) Sosyal gülümseme
E) Desteksiz oturma

***

**64)** Pediatrik spinal yaralanmalar bağlamında SCIWORA terimi hangi durumu ifade eder?

A) Radyografik bulgu olmadan gerçekleşen spinal yaralanmaları ifade eder, bebeklerin vertebraları esnek olduğu için görülür

***

**65)** Baş ağrısı ile başvuran bir çocukta aşağıdakilerden hangisi acil görüntüleme ve onkolojik değerlendirme için öncelikli bir bulgu **değildir**?

A) Diabetes insipidus
B) 3 yaş altı hasta
C) Uykudan uyandıran, özellikle sabahları olan baş ağrısı
D) Nörolojik bulgu varlığı
E) Ateş ve boğaz ağrısının eşlik ettiği

***

**66)** Öncesinde sağlıklı olduğu bilinen ve gelişim basamakları normal olan 4 yaş erkek olgu, 5 ay önce fark edilmeye başlanan merdiven ve yokuş çıkarken yorulma yakınmasıyla başvuruyor. Muayenede gastroknemius kasının daha şişkince olduğu dikkat çekiyor. Böyle bir hasta için hangileri doğrudur?

I) Gowers bulgusunun pozitif olması proksimal kas grubunda güçsüzlüğe işaret eder
II) İlk akla gelecek ön tanı Duchenne Musküler Distrofi hastalığıdır
III) CK enzim düzeyi istenmelidir ve DMD'de referans aralığına göre yüksek olması beklenir

A) Yalnız I
B) Yalnız II
C) Yalnız III
D) I ve II
E) I, II ve III

***

**67)** 4 yaşında çocuk başını tutamama şikayetiyle başvuruyor. Kas gücü sol kolda 3/5, sağ kolda 4/5. Dilde fasikülasyonu var. DTR alınamıyor. Hangileri doğrudur?

I) Aksiyel tonus muayenesi için ventral süspansiyon, aksiyel asma, traksiyon manevrası yapılabilir
II) DTR alınamaması santral hipotoniye işaret eder
III) Duchenne Musküler Distrofisi ile uyumludur

A) Yalnız I
B) I-II-III
C) II-III
D) I-II
E) I-III

***

**68)** 10 yaş kız olgu, 45 dakika önce başlayan dengesiz yürüme ile acile getiriliyor. Nörolojik muayenede Romberg testi göz açık ve kapalı pozitif, yürüyüş ataksik, parmak-burun testinde dismetri, diğer bulgular normal. Bu olgu için hangileri doğrudur?

I) Acil görüntüleme endikasyonu bulunmaktadır
II) Kraniyal BT normal saptansa da "iskemik inme" olabilir
III) Kraniyal BT normal saptanırsa acilen diffüz MR çekilmeli

A) I-II-III
B) I-III
C) I-II
D) Yalnız I
E) II-III

***

**69)** 1 yaşında bebek ateşli bir şekilde başvuruyor. Letarjik görünümde, interkostal çekilmeleri var, kapiller dolumu 5 saniyeden uzun. Satürasyon 86, KTA 180, TA: 90/30. Bebeğin durumu için ne söylenebilir?

A) Kompanse septik şok
B) Dekompanse septik şok
C) Kompanse hipovolemik şok
D) Dekompanse hipovolemik şok
E) Kompanse kardiyojenik şok

***

**70)** Son adet tarihine göre 38 hafta, 2250 gram doğan üç günlük bebek evden emmeme ve aralıklı yerinden sıçrama şikayetleri ile getiriliyor. FM: ikterik görünümde ve uykuya meyilli. Bu hastada ilk aşamada yapılacak en uygun yaklaşım nedir?

A) Acil kraniyal MR görüntüleme
B) Serum bilirubin düzeyi değerlendirilmesi
C) Lomber ponksiyon yapılması
D) Kan şekeri değeri bakılması
E) İleri bir merkeze ivedilikle sevk edilmesi

***

**71)** Hangisi epileptik sendrom **değildir**?

A) 14 yaşında seslenince bakmayıp dalan kişi
B) Ağlama krizinden sonra kasılıp morararak bayılan çocuk
C) Özellikle sabahları uyandıktan sonra elinden çatalı istemeden düşüren kız çocuğu
D) Ailenin gece odasından ses duyup baktıklarında çocuklarını yerde hareketsiz yatarken görmesi

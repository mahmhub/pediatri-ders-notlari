# ÇOCUK İSTİSMARI VE İHMALİ DERS NOTU

**Doç. Dr. Aykut Çağlar**
Çocuk Acil Bilim Dalı

---

## ÇOCUK HAKLARI

**18 yaşına kadar herkes çocuk sayılır.** Çocukların temel hakları vardır:

- Vatandaşlık hakkı
- Sağlık hakkı
- Barınma hakkı
- Eğitim hakkı

Bu hakların ihlal edilmesi çocuk istismarı veya ihmali olarak değerlendirilir.

---

## ÇOCUK İSTİSMARI TANIMI

Ebeveyn ya da bakım ile sorumlu kişinin **yaptığı ya da yapmadığı hareketler** nedeni ile ciddi fiziksel, cinsel, duygusal travma gelişmesi hatta ölümle sonuçlanmasıdır.

İstismar sadece aktif bir eylem değildir. İhmal (yapılması gerekeni yapmama) de istismar kapsamındadır.

---

## EPİDEMİYOLOJİ

Amerika Birleşik Devletleri verilerine göre yılda **700.000 - 1,25 milyon** çocuk istismara uğramaktadır.

### Güncel Trend:
- Vaka sayısı azalıyor
- Ağır vaka ve ölümler artıyor

Bu durum, hafif vakaların farkındalık artışı ile önlendiğini ancak ağır istismar vakalarının hala ciddi bir sorun olmaya devam ettiğini göstermektedir.

---

## RİSK FAKTÖRLERİ

Çocuk istismarı riskini artıran faktörler üç başlık altında toplanabilir:

### Çocukla İlgili Risk Faktörleri:

- Konuşma ya da mental bozukluk
- Büyüme gelişme geriliği
- Kronik hastalıklar
- Hiperaktif Dikkat Eksikliği
- Prematürite
- İstenmeyen gebelik sonucu doğan çocuk

### Aile ile İlgili Risk Faktörleri:

- Tek ebeveyn
- Üvey baba varlığı
- Düşük eğitim düzeyi
- Ev içi şiddet varlığı
- Çocuktan orantısız beklenti olması
- Hayvan şiddeti (Evcil hayvanlara şiddet gösterme)
- Normal davranışın yanlış algılanması
- Akut ya da kronik ev içi stres
- İstismara uğramış ebeveyn (Kendi çocukluğunda istismara maruz kalmış)
- Plansız gebelik
- Madde ya da alkol bağımlılığı
- Psikiyatrik hastalık

### Çevre ile İlgili Risk Faktörleri:

- Yoksulluk
- Sosyal izolasyon

---

## ⚠️ ÖNEMLİ UYARI

> **"İstismara uğrayan bir çocuğun müdahele edilmeden tekrar aynı ortama gönderilmesi ölümle sonuçlanabilir."**

Bu nedenle çocuk istismarı şüphesi olan her vaka mutlaka bildirilmeli ve gerekli koruyucu tedbirler alınmalıdır.

---

## ÖYKÜDE KIRMIZI BAYRAK DURUMLAR

Çocuk istismarı şüphesini artıran öykü özellikleri:

- Ciddi travma ile öykü uyuşmuyorsa ya da inkar ediyorsa
- Yaralanma derecesi ile uyumsuz öykü
- Hastaneye açıklanamayan sebeple geç getirme
- Evde canlandırma (resüsitasyon) yapıldığını belirtme
- Tekrarlayan anlatımlarda ifadelerin değişmesi
- Çocuğun kendisinin ya da kardeşinin suçlanması

---

## FİZİK MUAYENEDE KIRMIZI BAYRAK BÖLGELER

İstismar açısından özellikle dikkatli incelenmesi gereken vücut bölgeleri:

- Skalp ve fontaneller
- Kulaklar
- Oral kavite, bukkal mukoza, frenulum, posteriör farinks duvarı, dişler
- Boyun katlantı yerleri
- Gluteal bölge
- Genital bölge
- Ayak ve avuç içi

Bu bölgelerde kazara yaralanma nadirdir. Yaralanma saptanırsa istismar şüphesi yükselir.

---

## FİZİK MUAYENEDE KIRMIZI BAYRAK BULGULAR

İstismarı düşündüren fizik muayene bulguları:

- Morluk (Özellikle tipik olmayan lokalizasyonlarda)
- Ağız içi yaralanmalar
- Yanıklar
- Kırıklar
- Hikaye ile uyumsuz ciddi yaralanmalar
- Ailenin şüpheli davranışları

---

## ORAL YARALANMALAR

Ağız içi yaralanmalar istismarın önemli göstergesidir:

- Dudakta morluk
- Dil ve frenulumda kesikler
- Bukkal mukoza, üst duvarda morluk
- Kayıp ya da kırık diş
- Maksilla ya da mandibula kırığı
- Dudak köşelerinde morluk

Oral yaralanmalar genellikle zorla beslenme veya ağza cisim sokulması sonucu oluşur.

---

## EKİMOZ (MORLUK)

İstismarı düşündüren morluk özellikleri:

- **< 6 ay:** Herhangi bir morluk (Bebek henüz hareket etmiyor, morluk olmamalı)
- **Yeni hareketlenen çocukta:** En az 1 morluk olmayan bölgede morluk
- **Emekleyen çocukta:** En az 2 tipik olmayan bölgede morluk
- **Göğüs, kulak, boyun ya da gluteal bölgede** morluk (Kaza ile yaralanma olasılığı çok düşük bölgeler)
- **Obje izi** (Kemer, tel, sopa izi gibi)
- **İnsan ısırığı izi**

---

## YANIKLAR

İstismarı düşündüren yanık özellikleri:

- **Daldırma şeklinde simetrik yanıklar** (Çocuk sıcak suya zorla daldırılmış)
- **Perine bölgesindeki yanıklar**
- **Belirgin obje izi** (Ütü, sigara, elektrikli ısıtıcı gibi)
- **Sigara yanıkları** (Yuvarlak, sınırları keskin yanıklar)
- **Şok tabancası** yanıkları

---

## KIRIKLAR

İstismarı düşündüren kırık özellikleri:

- **Metafizyel köşe kırıkları** (Bucket-handle fracture, klasik istismar kırığı)
- **Kosta kırıkları** (Özellikle arka-lateral bölgede)
- **Sternum, skapula, ya da spinöz proses kırıkları** (Yüksek enerjili travma gerektirir)
- **Yürümeyen çocukta uzun kemik kırıkları**
- **Farklı evrede çeşitli kırıkların olması** (Tekrarlayan travma)
- **Bilateral uzun kemik kırığı**
- **Hikaye ile uyumsuz vertebral kırık ya da çıkıkları**
- **< 36 ay çocukta hikaye ile uyumsuz parmak kırıkları**
- **Epifizyel ayrılmalar**
- **< 18 ay, ciddi kafa kırıkları**

---

## İSTİSMAR DÜŞÜNDÜRTMEYEN KIRIKLAR

Bazı kırıklar kaza sonucu daha sık görülür ve istismar şüphesini azaltır:

- Klavikula kırıkları
- Uzun kemiklerin diafiz kırıkları (lineer, spiral olmayan)
- Tek başına basit kafatası kırıkları

⚠️ Ancak bu kırıklar bile öykü ile uyumsuzsa istismar düşünülmelidir.

---

## ACİLDE NE YAPALIM?

Çocuk istismarı şüphesi olan bir hasta acile geldiğinde yapılması gerekenler:

### Hemodinamik Stabilizasyon: (En önemlisi)

Öncelik her zaman hastanın yaşamsal fonksiyonlarının stabilize edilmesidir.

### Genel Değerlendirme:

- Birincil değerlendirme (ABCDE)
- İkincil değerlendirme (Baş-ayak sistemik muayene)
- Üçüncül değerlendirme (Detaylı muayene)

### İstismara Yönelik Değerlendirme:

*Multidisipliner yaklaşım şarttır.*



## MULTİDİSİPLİNER YAKLAŞIM

Çocuk istismarı şüphesi olan her vakada aşağıdaki ekiplerin koordineli çalışması gerekir:

- **Travma ekibi**
- **Sosyal hizmetlerin bilgilendirilmesi** (Mutlaka bildirilmeli)
- **Kolluk güçleri** (Yasal süreç başlatılmalı)
- **Adli tıp**
- **Çocuk psikiyatrisi** (Uygun şartlar geliştiğinde)

---

## LABORATUVAR İNCELEMELERİ

Şüphe uyandıran klinik duruma göre laboratuvar tetkikleri planlanır:

### Kanama Bozukluğu Araştırması:
- Tam kan sayımı
- PT (Protrombin Zamanı)
- PTT (Parsiyel Tromboplastin Zamanı)
- Fibrinojen
- Faktör 8, 9, 11, 13 ve von Willebrand Faktör (vWF)

Çocukta çok sayıda morluk varsa mutlaka kanama bozukluğu ekarte edilmelidir.

### Batın Travması Şüphesi:
- AST, ALT (Karaciğer enzimleri)
- Amilaz ve Lipaz (Pankreas enzimleri)

### Kırıklar için Metabolik Değerlendirme:
- Ca (Kalsiyum)
- iCa (İyonize Kalsiyum)
- P (Fosfor)
- ALP (Alkalen Fosfataz)
- PTH (Paratiroid Hormon)
- D-Vitamini
- Genetik testler (Osteogenezis imperfekta gibi)

### Diğer Tetkikler:
- BFT (Böbrek Fonksiyon Testleri)
- Elektrolitler
- TİT (Tam İdrar Tetkiki)
- Toksikoloji (Zehirlenme şüphesi varsa)

---

## RADYOLOJİK YÖNTEMLER

Çocuk istismarı şüphesinde kullanılan görüntüleme yöntemleri:

- **Kemik X-ray Tarama** (Skeletal Survey)
- **BT** (Bilgisayarlı Tomografi)
- **MRI** (Manyetik Rezonans Görüntüleme)
- **Kemik Sintigrafi**

---

## SENARYO 1: < 24 Ay, Semptom ve Nörolojik Bulgu Yok

**Kemik X-ray Tarama:** Yapılmalı

**Kontrastsız BT:** Yüksek risk oluşturan bulgu varsa (kosta kırığı, multipl kırık...)

**MRI:** BT normal ve şüphe devam ediyorsa

**Kemik Sintigrafi:** Kemik X-ray tarama normal ama şüphe devam ediyorsa

---

## SENARYO 2: < 24 Ay, Kafa Travma Öyküsü (+), Semptom ve Nörolojik Bulgu Yok

**Kemik X-ray Tarama:** Kesin yapılmalı

**Kontrastsız BT:** Kesin yapılmalı

**MRI:** BT normal ve şüphe devam ediyorsa

**Kemik Sintigrafi:** Kemik X-ray tarama normal ama şüphe devam ediyorsa

---

## SENARYO 3: < 24 Ay, Konvülziyon ya da Nörolojik Bulgu (+)

**Kemik X-ray Tarama:** Kesin yapılmalı

**Kontrastsız BT:** Kesin yapılmalı

**MRI:** BT geciktirilmemeli!!! BT normal olsa bile tanıda gerekebilir.

**Kemik Sintigrafi:** Kemik X-ray tarama normal ama şüphe devam ediyorsa

---

## SENARYO 4: > 24 Ay, Konvülziyon ya da Nörolojik Bulgu (+)

**Kemik X-ray Tarama:** Şüpheli alana yönelik inceleme yapılmalı (Tüm vücut tarama gerekmeyebilir)

**Kontrastsız BT:** Kesin yapılmalı

**MRI:** BT geciktirilmemeli!!! BT normal olsa bile tanıda gerekebilir.

**Kemik Sintigrafi:** Kemik X-ray tarama normal ama şüphe devam ediyorsa

---

## SENARYO 5: < 24 Ay, Torasik veya Abdominal Yaralanma (+)

**Kemik X-ray Tarama:** Kesin yapılmalı

**Kontrastsız Beyin BT:** Kesin yapılmalı

**Kontrastlı Batın/Pelvis BT:** Kesin yapılmalı

**Kontrastlı Toraks BT:** Endikasyon varsa yapılmalı

**MRI:** BT normal ve şüphe devam ediyorsa

**Kemik Sintigrafi:** Kemik X-ray tarama normal ama şüphe devam ediyorsa

---

## SENARYO 6: > 24 Ay, Torasik veya Abdominal Yaralanma (+)

**Kemik X-ray Tarama:** Şüpheli alana yönelik inceleme yapılmalı

**Kontrastsız Beyin BT:** Kesin yapılmalı

**Kontrastlı Batın/Pelvis BT:** Kesin yapılmalı

**Kontrastlı Toraks BT:** Endikasyon varsa yapılmalı

**MRI:** BT normal ve şüphe devam ediyorsa

**Kemik Sintigrafi:** Kemik X-ray tarama normal ama şüphe devam ediyorsa

---

## CİNSEL İSTİSMAR

Cinsel istismar, bir çocuk veya ergenin bir erişkin tarafından cinsel doyum amacıyla, **gelişimsel olarak onaylayamama, sonuçlarını kavrayamama ya da yasal ve/veya sosyal tabular nedeniyle karşı koyamayacağı** bir cinsel davranışa maruz bırakılmasıdır.

### Cinsel istismar kapsamına girenler:
- Cinsel birleşme
- Okşama, dokunma
- Sodomi (oro-genital, anal-genital)
- Çocuğu cinsel içerikli bir ortamda bulundurma

---

## CİNSEL OYUN

Aynı yaş grubu ve gelişim döneminde olan çocukların **merak nedeni ile birbirinin genital bölgelerine bakması ya da dokunması** cinsel istismar değildir. Bu normal gelişimsel bir davranıştır.

⚠️ Ancak yaş farkı büyükse, zorlama varsa veya tekrarlıyorsa istismar olarak değerlendirilmelidir.

---

## CİNSEL İSTİSMAR EPİDEMİYOLOJİSİ

**Kız çocuklarında:** %10-34
**Erkek çocuklarında:** %3-18

Cinsel istismarın genellikle gizli kalması nedeniyle, gerçek yaygınlığı konusunda gerçek istatistiksel verilere ulaşmak güçtür.

**Bildirim oranı sadece %15 civarındadır.** Yani vakaların büyük çoğunluğu bildirilmemektedir.

---

## CİNSEL İSTİSMAR BAŞVURU SEBEPLERİ

Cinsel istismara uğramış çocuklar acil servise şu sebeplerle başvurabilir:

- Genital, anal, üretral travma, kanama, kaşıntı
- Cinsel yolla bulaşan hastalıklar (Gonore, klamidya, sifiliz vb.)
- Gebelik
- Karın ağrısı
- Disüri (İdrar yaparken yanma)
- Madde alımı
- İntihar girişimi

⚠️ Bazı durumlarda çocuk direkt cinsel istismar iddiası ile gelmeyebilir, bu semptomlar arkasında istismar olabilir.

---

## CİNSEL İSTİSMAR DEĞERLENDİRMESİ

Cinsel istismara uğramış çocuğun acil serviste değerlendirilmesinde amaçlar:

# Kimler görmeli
- Çocuk izlem merkezine yönlendir. Tek seferde hallet diye; her seferinde travma olmaması için.
- Her bir anlatım çocuk için + travma.
- Çocuğa otel hizmeti veriliyor, o alandan ayrı kalıyor çünkü.

# Sen ne yapmalısın?
1. Akut durumların belirlenmesi ve tedavisinin başlanması
2. Cinsel yolla bulaşan hastalıklar açısından tarama
3. Gebelik durumunun araştırılması ve gebelik oluşma şansını düşürmek
4. Adli olarak gerekli olacak bulguların belgelenmesi

---

## ACİL DEĞERLENDİRME GEREKEN DURUMLAR

**En iyi değerlendirme acil ortamı dışında yapılır** (Çocuk İzlem Merkezleri gibi). Ancak aşağıdaki durumlarda acil değerlendirme gerekir:

- **72-96 saat içerisinde oluşan saldırı** (Adli delil toplanabilir)
- **Genital ya da anal yaralanma** (Cerrahi müdahale gerekebilir)
- **Adli tıp için kanıt içermesi**
- **Saldırganın devam edebilecek temas ihtimali**
- **Kurbanın suisidal (intihar) düşünceler barındırması**

---

## ÇOCUK İZLEM MERKEZLERİ (ÇİM)

Son yıllarda Sağlık Bakanlığına bağlı kamu hastanelerinde açılmakta olan **Çocuk İzlem Merkezleri (ÇİM)**, cinsel istismara uğramış çocukların ikincil örselenmesini en aza indirmek, adli, tıbbi ve sosyal işlemlerin bu alanda eğitimli kişilerden oluşan bir merkezde ve tek seferde gerçekleştirilmesini temin etmek üzere kurulmuş olan çocuk dostu merkezlerdir.

### ÇİM'lerin Avantajları:
- Çocuk tekrar tekrar sorgulanmaz, travma tekrarlanmaz
- Uzman ekip tarafından değerlendirme yapılır
- Tüm süreçler (tıbbi, adli, sosyal) tek merkezde yürütülür
- Çocuk dostu, güvenli bir ortam sağlanır

---

## SON NOT

Çocuk istismarı ve ihmali ciddi bir halk sağlığı sorunudur. Sağlık çalışanları istismarı erken tanımalı, gerekli bildirimleri yapmalı ve çocuğu koruyucu tedbirler almalıdır. İstismar şüphesi olan her vaka multidisipliner bir ekip tarafından değerlendirilmelidir ve çocuk asla güvenli olmayan bir ortama geri gönderilmemelidir.

**"Çocuğun yüksek yararı" her zaman öncelikli olmalıdır.**
# ÇOKLU TRAVMALI ÇOCUĞA YAKLAŞIM DERS NOTU

**Dr. Aykut Çağlar**
Aydın Adnan Menderes Üniversitesi
Çocuk Acil Bilim Dalı

---

## GİRİŞ

> **"Çocuk küçük erişkin değildir!!!"**

Bu ders notunda çocuk travmasının neden farklı olduğu, birincil değerlendirme (ABCDE), zaman ve öncelikler ile klinik karar anları ele alınacaktır.

---

## ÖRNEK VAKA

5 yaşında erkek çocuk, 3. kattan (yaklaşık 8 metre yükseklikten) asfalt zemine düşmüş. Devlet hastanesine götürülen hastaya kardiyopulmoner resüsitasyon (KPR) uygulanmış. Canlandırmaya yanıt alınan hasta 112 ambulansı ile hastanemize nakledilmiş.

**İlk Değerlendirme:**
- Bilinci kapalı
- Soluk
- Maske ile oksijen uygulanıyor

---

## BİRİNCİL DEĞERLENDİRME: ABCDE YAKLAŞIMI

Travmalı çocuğa yaklaşımda sistematik bir değerlendirme şarttır. Bu yaklaşım ABCDE sırası ile yapılır:

- **A** - Airway (Havayolu ve Servikal Stabilizasyon)
- **B** - Breathing (Solunum Değerlendirmesi)
- **C** - Circulation (Dolaşım Değerlendirmesi)
- **D** - Disability (Nörolojik Değerlendirme)
- **E** - Exposure (Soyarak Tam Muayene)

---

## A - HAVAYOLU VE SERVİKAL STABİLİZASYON

### Temel İlke:

**Aksi kanıtlanana kadar omurga yaralanması var kabul edilmelidir.** Yaralanma ekarte edilene kadar tam immobilizasyon bir seçenek değil, zorunluluktur.

Havayolu açıklığı değerlendirilirken eş zamanlı olarak servikal omurga korunmalıdır.

> "Ağlayan veya normal konuşan bir çocuğun havayolu muhtemelen açıktır, ancak sık değerlendirme gerekir."

### Havayolu Manevrası:

**Çene İtme (Jaw Thrust):** Servikal travma şüphesi olan hastalarda tercih edilir.

**Baş-Çene (Head-Tilt/Chin-Lift) manevrası:** Servikal travma şüphesi varsa kontrendikedir.

### Aspirasyon:

Kan, kusmuk ve yoğun sekresyonlar travma hastasında havayolunu tıkayan en yaygın sebeplerdir.

**En kalın aspirasyon sondası** kullanılmalıdır. Ağız içi ve orofarenksteki yoğun partiküller ve kan pıhtıları için en etkilidir.

Yoğun kanama/kusma durumunda tek aspiratör yetmeyebilir.

### İleri Havayolu Yönetimi:

**PLAN A - Hızlı Sıralı Entübasyon (RSI):**
Video Laringoskopi + Paralizi kullanılır.

**PLAN B - Supraglottik Havayolu:**
RSI başarısızsa LMA veya i-gel yerleştirilir.
⚠️ **DİKKAT:** Laringeal travma veya yanıkta anatomi bozulduğu için LMA etkisizdir.

**PLAN C - Cerrahi Havayolu:**
Havayolu sağlanamıyor, ventilasyon yapılamıyorsa uygulanır.
- **10-12 Yaş Altı:** İğne Krikotirotomi
- **10-12 Yaş Üstü:** Cerrahi Krikotirotomi

### Hızlı Sıralı Entübasyon (RSI) Protokolü:

1. Preoksijenizasyon
2. Hazırlık
3. Premedikasyon
4. Sedasyon
5. Paralizi
6. Havayolu koruma ve pozisyon verme
7. Entübasyon

### Premedikasyon İlaçları:

**ATROPİN:** 0,02 mg/kg (maksimum 0,5 mg)

Endikasyonlar:
- < 1 yaş
- < 5 yaş ve süksinil kolin uygulanan
- > 5 yaş ve 2. doz süksinil kolin uygulanan

**LİDOKAİN:** 1-1,5 mg/kg IV
- Öksürük ve GAG refleksini baskılar
- Serebral metabolizmayı azaltır

### Sedasyon İlaçları:

**ETOMİDAT:** 0,3 mg/kg
- Kan basıncı ve serebral metabolik hızı düşürür
- Generalize nöbette koruyucu
- Hemodinamik ve respiratuar stabilite sağlar

**TİYOPENTAL:** 3-5 mg/kg IV
- Hemodinamisi stabil kafa travmasında güvenle kullanılabilir

### Paralizi İlaçları:

**ROKURONYUM:** 1 mg/kg

**VEKURONYUM:** 0,1 mg/kg

---

## B - SOLUNUM DEĞERLENDİRMESİ

### Amaç:

Boyun ve toraksın inspeksiyonu, oskültasyonu ve palpasyonu ile başlar. Amaç ventilasyon ve oksijenasyonun yeterliliğini saptamaktır.

### Kritik Bulgular:

- Takipne (hızlı solunum)
- Hipoksemi (SpO2 < %95)
- Trakeal deviasyon
- Asimetrik göğüs hareketi

### Eşlik Eden Bulgular:

- Yardımcı kas kullanımı
- Kontüzyon / Laserasyon
- Boyun ven dolgunluğu
- Cilt altı amfizemi

### Hayati Risk Yaratan Durumlar:

1. Pnömotoraks
2. Hemotoraks
3. Pulmoner kontüzyon

### Pulmoner Kontüzyon:

En sık bunu görürüz. Zamanla kötüleşebilir (24-48 saat içinde ilerler).

**Yönetim ve Dikkat Edilecekler:**
- **Sıvı Kısıtlaması:** Aşırı sıvı akciğer ödemini artırır. Normovolemi hedeflenmeli.
- **Ağrı kontrolü** (Etkin solunum için)
- Gerekirse entübasyon ve PEEP desteği

### Tansiyon Pnömotoraks:

**Patoloji:** Plevral boşlukta basınçlı hava birikimi → Kalbe venöz dönüşün bozulması → Obstruktif ŞOK

**Bulgular:**
- Trakeal deviasyon (Geç bulgu)
- Tek taraflı ses yokluğu
- Hiperrezonans
- Hipotansiyon

**Tedavi:**

⚠️ **RÖNTGEN BEKLEME!** Hasta ŞOK tablosunda ve solunum sıkıntısındaysa Radyolojik doğrulama beklenmez. Hemen dekomprese et.

**İşaret Noktası:**
- Mid-klaviküler hat üzerinde, 2. interkostal aralık (veya alternatif olarak 5. interkostal aralık ön aksiller hat)

**Ekipman Seçimi:**
- Mümkün olan en geniş çaplı (14G-16G) iğne/branül kullanın
- Bebeklerde 18G-20G kullanılabilir

### Açık Pnömotoraks:

**Patoloji:** Göğüs duvarında trakea çapının 2/3'ünden büyük defekt ("Emici göğüs yarası")

### Hemotoraks:

**Masif Hemotoraks Tanımı:**
- Yetişkin/Adölesan için: > 1500 mL kan
- Çocuk için: > Kan hacminin 1/3'ü
- >200 ml/saat 2-4 saat boyunca

**Fizik Muayene:**
- Perküsyonda Matite (donukluk)
- Solunum seslerinde azalma
- Hipotansiyon/Şok

**Yönetim:**
- Geniş çaplı Damar Yolu + Sıvı/Kan
- Tüp Torakostomi (Drenaj)
- Ototransfüzyon düşünülmeli

---

## C - DOLAŞIM DEĞERLENDİRMESİ

### Temel İlke:

Pediatrik travmada şokun en sık nedeni **hipovolemidir**. Yönetimin temeli:
1. Kanamayı durdurmak
2. Şoku tanımak
3. Agresif sıvı/kan resüsitasyonu

### Dış Kanamayı Durdurma:

**Eksternal Bası:**
Önemli dış kanamalarda ilk adımdır.

**Turnike:**
Direkt baskı yetersizse ekstremiteye turnike uygula. Çok istemiyoruz; diğer dokuların perfüzyonunu da bozarsın.

**Pelvik Fiksasyon:** Bu önemli.
Pelvik kırık şüphesinde hacmi küçültmek için sar.

### Çocuklar Neden Farklıdır?

Çocukların fizyolojik rezervi yüksektir. Güçlü vazokonstrüksiyon (damar büzüşmesi) ve taşikardi sayesinde, kan hacminin **%45'ini kaybetseler bile tansiyonu normal tutabilirler**.

⚠️ Bu nedenle çocuklarda normal tansiyon "her şey yolunda" anlamına gelmez!

Genelde dekompanse şok ile gelirler. Hipoksinin ilk bulgusu ajitasyon. Anne kucağında bile avunmuyorsa...

### Damar Yolu Açma Stratejisi:

Travma resüsitasyonunda zaman hayattır. Damar yolu açmak için kaybedilen vakit, çocuğun fizyolojik rezervini tüketir.

**1. Periferik IV Denemesi:**
İki kişi aynı anda dener. En fazla 90 saniye veya 3 deneme.

**2. İntraosseöz (IO):**
Zaman kaybetme. Tibial IO yolunu aç. Erişkinde çok kullanılmaz ama çocuklarda tercih edilir. 

### İntraosseöz (IO) Yol:

**Hayat Kurtarıcı:** Kemik iliği, "büzüşmeyen bir ven" gibidir. İlaçlar santral venöz yol kadar hızlı dolaşıma katılır.

**Kontrendikasyonlar:**
- Aynı kemikte kırık varsa
- Daha önce aynı kemikten IO denenmişse (24-48 saat)
- Giriş yerinde enfeksiyon/yanık varsa
- Osteogenezis İmperfekta

### Hangi Tetkikler Alınmalı:

- Tam kan sayımı
- **Kan grubu, Cross-Match**
- Koagulasyon, D-dimer, fibrinojen, INR
- Kan gazı
- AST, ALT (karaciğer)
- Üre, Kreatinin
- Amilaz, Lipaz (pankreas)
- Troponin
- **Ca++ (ÖNEMLİ!)**

**Kalsiyum Önemi:**
Kan ürünlerindeki sitrat kalsiyumu bağlar. Hipokalsemi (kalp yetmezliği) gelişebilir. Kalsiyum Glukonat hazır bulundurun.

### Kan Ürünü Transfüzyonu:

**Acil Durum (Cross-match Yok):**
O Rh Negatif kan verilir.

**Neden Sadece Serum Vermiyoruz?**

### ÖLÜM ÜÇGENİ:
1. Hipotermi
2. Hiperkloremik metabolik Asidoz
3. Koagülopati

Bu üç faktör birbirini tetikler ve mortaliteyi artırır.

### Yeterli Sıvı/Kan Replasmanına Rağmen Düzelmeyen Şok:

Düşünülmesi gerekenler:
- Masif Hemotoraks 
- Kardiyak Tamponad
- Batın içi kanama
- Spinal şok

### e-FAST (Extended Focused Assessment with Sonography for Trauma):

Travma hastasında yatak başında yapılan hızlı ultrason muayenesidir.

**6 Hedef Bölge:**
1. RUQ (Morison Poşu)
2. LUQ (Splenorenal)
3. Pelvis (Suprapubik)
4. Subksifoid (Kalp)
5. Sağ Akciğer
6. Sol Akciğer

### Dengeli Resüsitasyon (1:1:1):

**Eritrosit : Taze Donmuş Plazma : Trombosit = 1:1:1**

**Başlama Kriterleri:**
- Tahmini kan kaybı > 40 mL/kg
- Hemodinamik instabilite devam ediyor

**Traneksamik Asit (TXA):**
Fibrinolizi önlemek için ilk 3 saatte verilir (15 mg/kg yükleme).

---

## D - NÖROLOJİK DEĞERLENDİRME

### Temel Hedef: İkincil Hasarı Önle!!!

Ağır TBI (Travmatik Beyin Hasarı, GCS ≤ 8) olan çocuklarda birincil hasar gerçekleşmiştir. Amacımız **Hipoksi ve Hipotansiyonu önleyerek ikincil hasarı durdurmaktır**.

**Hipotansiyon:**
ASLA İzin Verme! Serebral perfüzyonu bozar.

**Hipoksi:**
SpO2 > %94 Tut. Oksijensiz bırakma.

### 1. Basamak: Her Hastaya Uygula

Ağır kafa travmalı her çocukta **KİBAS (Kafa İçi Basınç Artışı)** varmış gibi hareket edilmeli ve önleyici tedbirler alınmalıdır.

### Pozisyon Verme:
- Baş 30-45 derece eleve
- Orta hatta tutulmalı
- Servikal collar sıkı olmamalı

DİPNOT: Çok hipolvolemik hastalarda ılımlı bir hipotansiyon
### Analjezi & Sedasyon:

Ağrı ve ajitasyon ICP (İntrakranyal Basınç) arttırır. Şoku derinleştirir.

**Fentanil:** Analjezi için uygundur, hemodinamik stabildir.

**Midazolam:** Sedasyon için eklenebilir.

### Normotermiyi Hedefle:

Ateşi engelle. Ateş beyin metabolizmasını artırır ve hasarı derinleştirir. Hipotermiyi engelle.

### Nöbet Proflaksisi:

İlk 7 gün konvulziyon riski yüksek. Konvülziyon IKB'ı arttırır.

**Levetiracetam:** 40-60 mg/kg IV infüzyon yükleme

**Fenitoin:** 10 mg/kg IV infüzyon yükleme

### 2. Basamak: Herniasyon Şüphesi Varsa

### Osmolar Tedavi:

**Hipertonik Salin (%3 NaCl) - TERCİH:**
- Doz: 2-6 mL/kg Bolus
- Avantajı: Volüm artırır, hipotansiyon yapmaz. Travmada daha güvenlidir.

**Mannitol - ALTERNATİF:**
- Doz: 0,5-1 g/kg
- Dikkat: Diürez yapar, hipovolemi/hipotansiyon riski vardır.
- ⚠️ **Hipotansif hastada verilmez!**

---

## E - SOYARAK TAM MUAYENE

### Görmediğinizi Tedavi Edemezsiniz!

Yaralanmaların hızlı tespiti için hastanın **tamamen soyulması** şarttır. Özellikle penetran (ateşli silah) yaralanmalarda giriş-çıkış deliklerini bulmak hayati önem taşır.

### Muayene İpuçları:

- Boyunluk, koltuk altı (Aksilla) ve kasıklar gibi gizli bölgeleri unutmayın.
- Kıyafetleri dikiş yerlerinden keserek çıkarın, hareketi en aza indirin.
- Mümkünse takıları ve saatleri çıkarın (Ödem riski).

### Sırt Muayenesi:

Omurga hattı boyunca palpasyon (basamaklanma, hassasiyet), ekimoz, penetran yara kontrolü yapın.

### Rektal Tuşe:

Spinal kord hasarı şüphesinde sfinkter tonusu kontrol edilir. Rutinde her hastaya gerekmez.

### Çevresel Kontrol: Isıtma

**Ölümcül Üçlü (Lethal Triad):**
Hipotermi, koagülopatiyi tetikler ve asidozu derinleştirir. Çocukların vücut yüzey alanı geniş olduğu için ısı kaybına çok daha yatkındırlar.

**Isıtma Yöntemleri:**
- Ortam sıcaklığını artırın (Klima)
- Tüm IV sıvılar ve kan ürünleri ısıtılarak verilmelidir
- Zorunlu hava üflemeli battaniye (Bair Hugger) kullanın
- Muayene biter bitmez hastayı örtün

---

## F - AİLE BİLGİLENDİRME

### Bakımın Ayrılmaz Parçası

Ailelere düzenli bilgi verilmesi hastanın bakımının bir parçasıdır.

### Nasıl Davranmalı?

- Tıbbi jargon kullanmayın
- Sorularını dinleyin, geçiştirmeyin
- Sık aralıklarla (örneğin her 10-15 dakika) kısa bilgi verin
- Mümkünse çocuğa dokunmalarına izin verin (güvenli alandan)

### Ne Söylemeli?

**Mevcut Durum:**
"Şu anda nefes almasına yardımcı oluyoruz ve kanamayı durdurmaya çalışıyoruz."

**Sonraki Adım:**
"Birazdan tomografiye götüreceğiz, orada daha net bilgi alacağız."

**Yapılan İşlemler:**
"Damar yolu açtık, ağrısını kesmek için ilaç veriyoruz."

---

## TRAVMADA GÖRÜNTÜLEME STRATEJİSİ

### Stabilizasyon vs. Radyasyon (Temel Öncelik)

### ⚠️ Hasta BT Cihazında Ölmemeli!

Ağır travmalı, anstabil hastada ve Hemofili hastalarında öncelik asla görüntüleme değildir. Öncelik resüsitasyon ve stabilizasyondur.

### BT Odası = En Tehlikeli Yer

Monitörizasyonun zor olduğu, müdahalenin kısıtlı olduğu bir alandır. Hasta stabilize olmadan (Hava yolu güvenli, şok kontrol altında) tomografiye gönderilmemelidir.

**Önce stabilize et!**

### Stabilize Hasta İçin Görüntüleme:

Hasta stabilize edildikten sonra (veya cerrahi gerektiren kanama eFAST ile dışlandıktan sonra), "Tüm Vücut" taraması gerekebilir.

**Unstabil/Ağır Hasta:**
- Kranio-Servikal: Kontrastsız
- Toraks/Abdomen/Pelvis: Kontrastsız

### Stabil Hastada Karar Vermek Zor

**Toraks/Abdomen/Pelvis için IV Kontrastlı BT Endikasyonları:**

- Yüksek enerjili travma
- Kemer izi, teker izi
- Hassasiyet
- AST > 200, ALT > 125 mg/dl
- TİT > 50, hematüri
- Pozitif e-FAST
- Hct düşüşü
- 1. kot, alt kotlarda, proksimal klavikula kırığı

### Kafa Travmasında PECARN Kuralları:

PECARN (Pediatric Emergency Care Applied Research Network) kuralları kafa travmalı çocuklarda BT çekip çekmeme kararını vermeye yardımcı olur. Bu kurallar yaş, bilinç durumu, travma mekanizması, fizik muayene bulgularını dikkate alır.

### Boyun Travmasında PECARN Kuralları:

Benzer şekilde boyun travması için de PECARN kuralları mevcuttur. Bu kurallar servikal görüntüleme ihtiyacını belirlemeye yardımcı olur.

---

## SON NOT

Çocuk travması erişkin travmasından farklıdır. Sistematik ABCDE yaklaşımı ile hastanın değerlendirilmesi, hayati öneme sahip yaralanmaların hızlı tespiti ve tedavisi, uygun sıvı resüsitasyonu, ikincil beyin hasarının önlenmesi ve uygun görüntüleme stratejisi hayat kurtarır.

**Her zaman "çocuk küçük erişkin değildir" ilkesini hatırlayın!**
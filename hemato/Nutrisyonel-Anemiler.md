# Nutrisyonel Anemiler

**Hazırlayan:** Dr. Yusuf Ziya Aral **Bölüm:** Aydın ADÜ Tıp Fakültesi, Çocuk Hematolojisi ve Onkolojisi Bilim Dalı (2025)

***

## İÇİNDEKİLER

1. [Demir Eksikliği Anemisi](#demir-eksikliği-anemisi)
2. [Besin Demiri ve Emilimi](#besin-demiri-ve-emilimi)
3. [Hepcidin](#hepcidin)
4. [Demir Eksikliğinin Sistemik Etkileri](#demir-eksikliğinin-sistemik-etkileri)
5. [Eşlik Eden Hastalıklar](#eşlik-eden-hastalıklar)
6. [Tanı ve Laboratuvar](#tanı-ve-laboratuvar)
7. [Demir Eksikliğinin Evreleri](#demir-eksikliğinin-evreleri)
8. [Ayırıcı Tanı](#ayırıcı-tanı)
9. [Tedavi](#tedavi)
10. [Vitamin B12 Eksikliği](#vitamin-b12-eksikliği)
11. [Folik Asit Eksikliği](#folik-asit-eksikliği)
12. [Kısaltmalar](#kısaltmalar)

***

## DEMİR EKSİKLİĞİ ANEMİSİ

### Genel Bilgiler

**Demir eksikliği anemisi (DEA):** Çocukluk çağında **en sık görülen anemi** nedenidir.

**Temel Özellikler:**

* **En sık görülme yaşı:** 6-24 ay arası
* **İkinci pik:** Adolesan dönemi (hızlı büyüme)
* Çocuklarda eritropoez için gereken demirin **%70'i** yaşlı eritrositlerin yıkımından sağlanır (erişkinlerde %95)
* Geriye kalan **%30** diyetle karşılanmalıdır → Diyet eksiklikleri kolayca DEA'ya yol açar

***

### Etiyoloji

| Sıklık | Neden | Açıklama |
| ------ | ----- | -------- |
| **1. En sık** | Diyetle alım yetersizliği | Diyetle alınan demir ile büyüme/metabolik ihtiyaç arasındaki dengesizlik |
| **2. sık** | Hızlı büyüme | Her 1 kg artış için 35-40 mg demir gerekli; infant ve puberte döneminde belirgin |
| **3. sık** | Kanama | Prenatal, intranatal ve postnatal nedenlerle oluşan kanamalar |

***

## BESİN DEMİRİ VE EMİLİMİ

### Besin Demiri Türleri

| Özellik | Hem Demiri (%10) | Non-Hem Demiri (%90) |
| ------- | ---------------- | -------------------- |
| **Formu** | Ferröz (Fe²⁺) | Ferrik (Fe³⁺) |
| **Kaynak** | Hayvansal gıdalar, özellikle kırmızı et | Bitkisel gıdalar |
| **Emilim oranı** | **%30** | **%5** |
| **Diyet faktörlerinden etkilenir mi?** | Hayır | Evet |
| **Emilimi engelleyenler** | — | Fitat, tannat, fosfat, kalsiyum |
| **Emilimi artıranlar** | — | Askorbik asit (C vitamini) |
| **Hücreye giriş** | Direkt girer | Dönüşüm gerektirir |

***

### Demir Emilim Mekanizması

**Emilim yeri:** Primer olarak **duodenum** ve **proksimal jejunum**

**Emilim Basamakları:**

1. **Ferrik → Ferröz dönüşüm:** Ferrik demir, enterosit apikal yüzeyinde **ferrik redüktaz (Dcytb)** ile ferröz demire dönüşür. Bu dönüşüm **gastrik asit** varlığında gerçekleşir
2. **Enterosit girişi:** **DMT-1** ferröz demiri enterosite sokar
3. **Hem demiri:** **HCP-1** ile doğrudan emilir
4. **Laktoferrin bağlı demir:** Laktoferrin reseptörüyle **endositoz** ile emilir
5. **İntrasellüler transport:** **Ferroportin** ve **hephaestin** ile gerçekleşir (Hephaestin Fe²⁺'yi Fe³⁺'e dönüştürür)
6. **Dolaşıma geçiş:** Demir dolaşıma girince **transferrin**e bağlanır

```
Enterosit Apikal Yüzey                   Bazolateral Yüzey
─────────────────────                   ──────────────────

Fe³⁺ ──→ [Dcytb] ──→ Fe²⁺ ──→ [DMT-1] ──→ Enterosit ──→ [Ferroportin] ──→ Dolaşım
                                                          [Hephaestin]       ↓
Hem ──→ [HCP-1] ──→ Enterosit ──────────────────────────────────────→ Transferrin

Laktoferrin ──→ [Laktoferrin Reseptörü] ──→ Endositoz
```

***

## HEPCİDİN

**Tanım:** Demir regülatör hormon, 25 aminoasit içerir

**Sentez yeri:** Başlıca **karaciğer**

| Özellik | Detay |
| ------- | ----- |
| **Stimüle edenler** | Demir yüklenmesi, infeksiyon, inflamasyon |
| **İnhibe edenler** | Anemi, hipoksemi |
| **Etki mekanizması** | Ferroportin ekspresyonunu azaltır → Demir transportuna engel olur |
| **Genetik bağlantı** | Normal sentez için **HFE geni** gerekli |

**Klinik Önemi:**

* Hepcidin sentezi olmazsa → **Hemokromatozis** görülür
* İnflamasyonda hepcidin ↑ → Demir emilimi ↓ → **Kronik hastalık anemisi**

***

## DEMİR EKSİKLİĞİNİN SİSTEMİK ETKİLERİ

### I. Gastrointestinal Sistem

* Anoreksi (büyüme geriliği, persentillerde gerilik)
* **Pika, pagofaji**
* Atrofik glossit, anguler stomatit
* Disfaji
* **Özofageal webler**
* Gastrik asiditede azalma
* Eksüdatif enteropati
* Malabsorbsiyon
* Sitokrom oksidaz ve süksinil dehidrogenaz aktivitesinde azalma
* Disakkaridazlarda azalma ve anormal laktoz tolerans testi
* İntestinal permeabilite indeksinde artış

***

### II. Santral Sinir Sistemi

* İrritabilite, yorgunluk
* Mental ve motor gelişme testlerinde gerilik
* İletim bozuklukları
* Algılama fonksiyonlarında azalma
* Papil ödemi
* **Katılma nöbetleri**

***

### III. Kardiyovasküler Sistem

* Kardiyak atım ve kalp hızında artış
* Kardiyak hipertrofi
* Plazma volümünde artış
* **Kalp yetmezliği**

***

### IV. Kas-İskelet Sistemi

* Myoglobin ve sitokrom C'de azalma
* Egzersiz intoleransı
* Fiziksel performansta azalma
* Diploe mesafesinde genişleme

***

### V. İmmünolojik Sistem

* Enfeksiyonlara eğilimin artması
* Lökosit transformasyonunda azalma
* Lökosit myeloperoksidazında ve öldürme fonksiyonunda azalma
* Cilt hipersensitivitesinde azalma

***

### VI. Sellüler Değişiklikler

**A) Eritrositler:**

1. İnefektif eritropoez
2. Eritrosit yarı ömründe azalma
3. Otohemolizde artış
4. Eritrosit rijiditesinde artış
5. Hem yapımında azalma
6. Gama ve alfa globulin sentezinde azalma
7. Glutatyon peroksidaz ve katalaz aktivitesinde azalma
8. NADH-methemoglobin redüktazda artış
9. **Serbest eritrosit protoporfirininde artış**
10. Kemik iliği hücrelerinde DNA ve RNA sentezinde azalma

**B) Diğer Dokular:**

1. Hem içeren enzimlerde azalma (Sitokrom-C, sitokrom oksidaz)
2. Demir içeren enzimlerde azalma (Süksinik dehidrogenaz, akonitaz)
3. Monoaminooksidazda azalma
4. Tirozin hidroksilasyonunda azalma
5. Plazma çinko düzeyinde değişiklikler

***

### Eritrosit Morfolojisi

DEA'da periferik yaymada:

* **Anizositoz** (farklı boyutlarda eritrositler)
* **Mikrositoz** (küçük eritrositler)
* **Hipokromi** (soluk eritrositler)

***

## EŞLİK EDEN HASTALIKLAR

| Sendrom | Bileşenler |
| ------- | ---------- |
| **Tayanç-Reimann-Prasad Sendromu** | Demir eksikliği + çinko eksikliği + boy kısalığı + hipogonadizm + PİKA + hepatosplenomegali |
| **Plummer-Vinson Sendromu** (Patterson-Kelly) | Demir eksikliği + yutma güçlüğü + özofageal web (postkrikoid) |
| **Pulmoner Hemosiderosis** | Demir eksikliği + hemoptizi + iyileşmeyen akciğer enfeksiyonu |
| **Paroksismal Nokturnal Hemoglobinüri (PNH)** | Kronik hemoliz + demir eksikliği |

***

## TANI VE LABORATUVAR

### Laboratuvar Bulguları

| Parametre | Değişiklik |
| --------- | ---------- |
| **Hemoglobin** | ↓ Düşük |
| **MCV** | ↓ Düşük |
| **RDW** | ↑ >16 |
| **Serum demiri (SD)** | ↓ Düşük |
| **SDBK** | ↑ Artmış |
| **Transferrin satürasyonu (SD/SDBK)** | ↓ <%15 |
| **Serum ferritini** | ↓ <15 ng/mL |
| **Mentzer indeksi (MCV/KK)** | >13 |
| **RDW indeksi (MCV/KK x RDW)** | >220 |
| **Serbest eritrosit protoporfirini** | ↑ Artmış |
| **Serum transferrin reseptör düzeyi** | ↑ Artmış |
| **Kemik iliği demir deposu** | ↓ Azalmış |

> Normalde hova eklemeyecekmiş ama sınavda sorulur diye eklemiş.(tus ta soruyorlar daha çok)

> Metzner endeksi: MCV/ Kırmızı küre

> Geçen sene sınavda sorulmuş. Hangisi artar hangisi azalır.

***

## DEMİR EKSİKLİĞİNİN EVRELERİ

| Parametre | Evre 1: Demir Eksikliği | Evre 2: Demir Eksik Eritropoez | Evre 3: DEA |
| --------- | ----------------------- | ------------------------------ | ----------- |
| **Serum ferritin** | ↓ | ↓ | ↓ |
| **Transferrin satürasyonu** | Normal | ↓ | ↓ |
| **Eritrosit ZPP** | Normal | ↑ | ↑ |
| **Hemoglobin** | Normal | Normal | ↓ |
| **MCV** | Normal | Normal/↓ | ↓ |
| **% Hipokromik eritrosit** | Normal | ↑ | ↑ |
| **Serum TfR** | Normal | ↑ | ↑ |
| **CHr** | Normal | ↓ | ↓ |


> Bunlardan hangisi azalır artar diye soru çıkmış. En geç azalan MCHC. Evre 3 te görülür.

> Evre1: ferritin azalır.
> evre 2: transferrin satürasyonu.
> evre3: mchc azalır.
**Tanımlar:**

* **Evre 1 - Demir eksikliği:** Anemi yok, ferritin düşük
* **Evre 2 - Demir eksik eritropoez:** Anemi yok, ferritin düşük, serbest eritrosit protoporfirin ↑, RDW ↑
* **Evre 3 - DEA:** İlave olarak **anemi var**

***

## AYIRICI TANI

### Talasemi Trait vs. DEA

| Parametre | Talasemi Trait | DEA |
| --------- | -------------- | --- |
| **SD** | Normal | ↓ Düşük |
| **SDBK** | Normal | ↑ Yüksek |
| **Ferritin** | Normal | ↓ Düşük |
| **RDW** | Normal (hafif ↑ olabilir) | ↑ Yüksek |
| **Eritrosit sayısı (KK)** | ↑ Yüksek | Genellikle normal |
| **HbA2** | >%3.5 | Düşer |
| **Mentzer indeksi (MCV/KK)** | <13 | >13 |
| **RDW indeksi (MCV/KK x RDW)** | <220 | >220 |

> **Klinik İpucu:** Talasemi taşıyıcısı bir kişide demir eksikliği varsa elektroforez **normal** saptanabilir. Bu nedenle **önce demir tedavisi verilmeli**, sonra elektroforez bakılmalıdır.

***

### Kronik İnfeksiyon Anemisi vs. DEA

| Parametre | DEA | Kronik İnfeksiyon Anemisi |
| --------- | --- | ------------------------- |
| **SD** | ↓ Düşük | ↓ Düşük |
| **SDBK** | ↑ Yüksek | Normal veya ↓ düşük |
| **Ferritin** | ↓ Düşük | Normal veya ↑ yüksek |
| **Serum transferrin reseptörü** | ↑ Yüksek | Normal |

> Serumtransferrin reseptörü bakamıyoruz ama bilmek lazım.
***

## TEDAVİ

### Oral Demir Tedavisi

* **Oral tedavi** tercih edilir
* **Ferröz (Fe²⁺) demir tuzları** tercih edilir
* **Doz:** Elementer demir **3-6 mg/kg/gün**
* **Uygulama:** Aç karna, günlük doz **1-3 eşit doza** bölünerek verilir


> * **Ferröz (Fe²⁺) demir tuzları** tercih edilir

> BU TABLOYU İYİ BİL.
***

### Tedaviye Yanıt Süreci

| Süre | Beklenen Yanıt |
| ---- | -------------- |
| **12-24 saat** | Fe'li enzimlerin işlevi, iştah ve irritabilite düzelir |
| **36-48 saat** | Kemik iliğinde eritroid aktivite başlar |
| **48-72 saat** | Retikülositoz başlar |
| **5-7 gün** | Retikülositoz maksimaldır |
| **4-30 gün** | Hemoglobin yükselir |
| **1-3 ay** | **Demir depoları dolar** |

***

### Refrakter DEA
> Yani tedaviye rağmen düzelmiyorsa GIS sorunları düşünülmeli.
Aşikar bir GIS patolojisi yoksa düşünülmesi gerekenler:

* **Çölyak hastalığı**
* **Otoimmün atrofik gastrit**
* **H. pylori infeksiyonu**

***

## VİTAMİN B12 EKSİKLİĞİ

### Makrositik Anemi Sınıflandırması

#### Makrositik Anemi + Megaloblastik Eritropoez

**I. Vitamin B12 eksikliği**

**II. Folik asit eksikliği**

**III. Vitamin B12 ve folat bağımsız:**

* **A)** Nükleik asit sentezinin edinsel anormalliği
  * Pürin analogları: Azathiopurine, 6-merkaptopurin, 6-tioguanin, asiklovir
  * Pirimidin analogları: 5-FU, sitarabin, 5-azasitidin, zidovudin
  * Diğer ilaçlar: Hidroksikarbamid, siklofosfamid, prokarbazin
  * Arsenik zehirlenmesi
* **B)** Nükleik asit sentezinin konjenital anormalliği
  * Orotik asidüri
  * Lesch-Nyhan sendromu
* **C)** Kompleks ya da bilinmeyen mekanizma
  * Antikonvülzan tedavi, kronik alkol kullanımı, protein enerji malnutrisyonu
  * MDS, Eritrolösemi (AML-M6)
  * CDA (konjenital diseritropoetik anemi) tip 1 ve 3
  * Tiamin yanıtlı megaloblastik anemi

#### Makrositik Anemi + Normoblastik Eritropoez

* Kronik alkol kullanımı, MDS, hipotiroidi
* Kronik akciğer hastalığı (hipoksili), kronik karaciğer hastalığı
* Kronik hemolitik anemi, antikonvülzanlar
* Myeloma, aplastik anemi
* **Fizyolojik:** Yenidoğan, gebelik

***

### Kobalamin (B12) Emilimi

**Emilim Basamakları:**

1. Yiyeceklerdeki kobalamin proteinlere bağlıdır → **Pepsin** yardımıyla midenin asit ortamında ayrışır
2. Tükrükte salgılanan **haptocorrin**e bağlanır
3. Duodenumda (yüksek pH) **pankreatik proteazlar** ile kobalamin haptocorrinden ayrılır
4. Midede parietal hücrelerce üretilen **İntrensek Faktör (İF)** ile kompleks oluşturur
5. İF-B12 kompleksi **kalsiyum** aracılığıyla terminal ileumdaki **CUBAM reseptörüne** (cubilin + amnionless) bağlanır
6. B12, **multidrug rezistan protein 1** ile kan dolaşımına aktarılır ve **transkobalamin (TC)**'ye bağlanır
7. Reseptör aracılı endositozla hücre tarafından alınır

**Hücre İçi Metabolizma:**

* **Adenozilkobalamin** → Mitokondride
* **Metilkobalamin** → Sitoplazmada


```
Yiyecek-B12
     ↓ (pepsin + asit)
 Serbest B12 ──→ Haptocorrin'e bağlanır (midede)
     ↓ (pankreatik proteazlar - duodenum)
 Serbest B12 ──→ İntrensek Faktör'e bağlanır
     ↓
 İF-B12 kompleksi ──→ Terminal ileum (CUBAM reseptörü)
     ↓
 Kan dolaşımı ──→ Transkobalamine bağlanır
     ↓
 Hücre ──→ Adenozilkobalamin (mitokondri) + Metilkobalamin (sitoplazma)
```

***

### B12'nin Biyokimyasal Reaksiyonları

| Reaksiyon | Enzim | Kofaktör | Sonuç |
| --------- | ----- | -------- | ----- |
| Homosistein + 5-metil-THF → **Metyonin + THF** | Metyonin sentaz | **Metilkobalamin** | Homosistein ↑ ise endotel hasarı |
| Metilmalonil-CoA → **Süksinil-CoA** | Metilmalonil-CoA mutaz | **5-deoksiadenozilkobalamin** | MMA ↑ ise metabolik asidoz |

#### Reaksiyon 1: Metyonin Sentaz Yolağı (Sitoplazmik)

```
  5-metil-THF ─────────→ THF (tetrahidrofolat)
       │                    │
       ▼                    ▼
  Homosistein ──────────→ Metyonin
       │                    │
  [Metilkobalamin]          ▼
  (kofaktör)            S-adenozilmetyonin (SAM)
                            │
                            ▼
                    Metilasyon reaksiyonları
                    (DNA, miyelin, nörotransmitter)
```

* **Metilkobalamin**, sitoplazmada **metyonin sentaz** enziminin kofaktörüdür
* 5-metil-THF'den metil grubunu homosistein'e aktararak **metyonin** sentezler
* Metyonin → **S-adenozilmetyonin (SAM)** dönüşümü ile evrensel metil donörü oluşur
* SAM; **DNA metilasyonu**, **miyelin sentezi**, **nörotransmitter metabolizması** ve **fosfolipid sentezi** için zorunludur
* Bu reaksiyon aynı zamanda 5-metil-THF'yi **THF**'ye dönüştürerek folatın DNA sentezine katılmasını sağlar

**B12 eksikliğinde:**

* Homosistein birikir → **Hiperhomosisteinemi** → Endotel hasarı, tromboz riski
* 5-metil-THF, THF'ye dönüşemez → Folat **"metil tuzağı"**na düşer → Fonksiyonel folat eksikliği → **Megaloblastik anemi**
* SAM sentezi azalır → Miyelin sentezi bozulur → **Nörolojik hasar** (subakut kombine dejenerasyon)

> **Klinik Önemi:** Bu yüzden B12 eksikliğinde yalnızca folat verilirse anemi düzelebilir ancak nörolojik hasar **ilerler ve geri dönüşümsüz hale gelir**. Folat, metil tuzağını bypass ederek DNA sentezini kısmen düzeltir ama SAM eksikliğini ve miyelin hasarını çözmez.

***

#### Reaksiyon 2: Metilmalonil-CoA Mutaz Yolağı (Mitokondriyal)

```
  Propiyonil-CoA
       │
       ▼ (propiyonil-CoA karboksilaz, biotin)
  D-Metilmalonil-CoA
       │
       ▼ (rasemaz)
  L-Metilmalonil-CoA
       │
       ▼ [5-deoksiadenozilkobalamin] (kofaktör)
  Süksinil-CoA ──────→ TCA (Krebs) döngüsü
```

* **5-deoksiadenozilkobalamin (adenozilkobalamin)**, mitokondride **metilmalonil-CoA mutaz** enziminin kofaktörüdür
* Tek karbon sayılı yağ asitleri ve bazı aminoasitler (valin, izolösin, metyonin, treonin) katabolizması sırasında oluşan **propiyonil-CoA**, bu yolak ile **süksinil-CoA**'ya dönüştürülür
* Süksinil-CoA, **Krebs döngüsü**ne (TCA) girerek enerji üretiminde kullanılır

**B12 eksikliğinde:**

* Metilmalonil-CoA birikir → Kana geçer → **Metilmalonik asidüri (MMA ↑)**
* Propiyonil-CoA birikir → Anormal tek karbon sayılı yağ asitleri sentezlenir → **Miyelin membranına yerleşir** → Nörolojik hasar
* Süksinil-CoA azalır → TCA döngüsü akışı bozulur → **Metabolik asidoz**

> **Tanısal Değeri:** MMA yalnızca B12 eksikliğinde yükselir, folat eksikliğinde **normal** kalır. Bu özellik **B12 ile folat eksikliğini ayırt etmede en güvenilir laboratuvar bulgusudur**. Homosistein ise her ikisinde de yükselebilir (ayrıca B6 eksikliğinde de).

***

#### Özet: İki Yolağın Klinik Karşılaştırması

| Özellik | Metyonin Sentaz (Sitoplazmik) | Metilmalonil-CoA Mutaz (Mitokondriyal) |
| ------- | ----------------------------- | --------------------------------------- |
| **Kofaktör** | Metilkobalamin | Adenozilkobalamin |
| **Biriken metabolit** | Homosistein | MMA (metilmalonik asit) |
| **Nörolojik hasar mekanizması** | SAM ↓ → Miyelin sentezi bozulur | Anormal yağ asitleri → Miyelin hasarı |
| **Hematolojik etki** | Folat metil tuzağı → Megaloblastik anemi | Doğrudan hematolojik etkisi sınırlı |
| **Folat eksikliğinde etkilenir mi?** | Evet (homosistein ↑) | Hayır (MMA normal) |
| **Tanısal ayırt edicilik** | Düşük (B12, folat, B6'da ortak) | **Yüksek (B12'ye spesifik)** |

***

### B12 Eksikliği Nedenleri

* **Yetersiz alım:** Vejetaryanlar, veganlar, malnutrisyon, fenilketonüri diyeti, maternal eksiklik
* **Absorbsiyon bozukluğu:** Pernisyöz anemi, gastrektomi, ileal rezeksiyon, inflamatuar barsak hastalığı
* **Defektif B12 transportu:** Transkobalamin eksikliği, haptocorrin eksikliği
* **B12 metabolizması bozuklukları:** Adenozilkobalamin ve/veya metilkobalamin sentez defektleri

***

### Konjenital ve Kalıtsal Nedenler

#### Konjenital Pernisyöz Anemi

* **OR (otozomal resesif)** kalıtım
* İF sentezi azalmış veya fonksiyonu anormal
* Asit salgısı normal, histoloji normal
* Parietal hücre antikoru **yok**
* Endokrin bozukluklarla ilişkili **değil**
* **1 yaş** civarında semptomlar belirginleşir

#### Juvenil Pernisyöz Anemi

* **İmmünolojik bozukluk** söz konusu
* Gastrik mukoza atrofisi
* Aklorhidri
* İF ve parietal hücreye karşı **antikor (+)**
* Kütanöz kandidiyazis, hipoparatiroidi, diğer endokrin değişiklikler

***

### Kobalamin Taşıyıcı Proteinler

| Protein | Taşıdığı B12 Oranı | Özellik |
| ------- | ------------------- | ------- |
| **Haptocorrinler** | %80-90 | Dolaşımdaki B12'nin çoğunu taşır |
| **Transkobalamin** | %10-20 | Hücreye alınabilmesi için **gerekli** |

> Transkolbalamin eksik olursa lab bulgusu normal ama ağır klinik bulgular görürüz bu yüzden çok önemli
#### Transkobalamin Eksikliği

* Başlangıç: **3-5 hafta**
* OR kalıtım
* Büyüme geriliği, ishal, kusma
* Progressif **pansitopeni**
* Megaloblastik kemik iliği
* **Hücresel ve humoral immün yetmezlik**
* Nörolojik hastalık (semptomlardan yıllar sonra)
* Homosistinüri ve metilmalonik asidüri
* **Serum kobalamin düzeyi NORMAL!**

#### Haptocorrin Eksikliği

* Serum B12 düşük, **klinik bulgu yok**
* OD (otozomal dominant) geçiş

#### Imerslund-Grasbeck Sendromu

* B12 emilim bozukluğu ve **proteinüri** ile karakterize
* Olguların çoğunda **CUBAM reseptöründe** bozukluk
* Tedavi ile proteinüri **düzelmez**

#### Adenozilkobalamin ve Metilkobalamin Eksikliği

* Yaşamın erken haftalarında bulgu verir
* Nörolojik anormallik
* Büyüme geriliği, letarji, hipotoni
* Megaloblastik anemi, pansitopeni, hepatik disfonksiyon
* **Metilmalonik asidüri + homosistinüri**

***

### B12 Eksikliği: Klinik Bulgular

#### Genel Bulgular

* Büyüme gelişme geriliği
* İştahsızlık
* Hipotoni, letarji
* **Deride pigmentasyon artışı**
* İrritabilite, güçsüzlük
* Taşikardi, kalpte sistolik üfürüm
* Hepatomegali

#### GIS Bulguları

* Bulantı-kusma, ishal
* Aftöz stomatit, glossit
* Generalize malabsorbsiyon

#### Hematolojik Bulgular

| Bulgu | Detay |
| ----- | ----- |
| **Anemi** | Megaloblastik, MCV yüksek |
| **Periferik yayma** | Makroovolositler, polikromazi, bazofilik noktalanma, Cabot halkası, Howell-Jolly cisimciği |
| **Lökositler** | Nötropeni, **nötrofillerde hipersegmentasyon** |
| **Trombositler** | Trombositopeni |
| **Pansitopeni** | İleri vakalarda |
| **Kemik iliği** | Eritroid hiperplazi, megaloblastik değişiklikler, **dev metamyelosit**, dev çomak, megakaryosit çekirdeğinde hipersegmentasyon |

> **Klinik İpucu:** Hematolojik bulgular **olmaksızın** belirgin kobalamin eksikliği olabilir! Megaloblastik eritroid hücreler apoptozise duyarlıdır → **İnefektif eritropoez** olur. LDH, indirekt bilirubin, demir, transferrin satürasyonunda artış inefektif eritropoez bulgularıdır.

#### Nörolojik Bulgular

* Nöromotor gelişme geriliği
* Duyusal kayıplar, paraliziler
* Hafıza kaybı, hipotoni, koma
* Anormal hareketler ve tremorlar
* Kişilik değişiklikleri, depresyon
* Okul başarısında azalma

**Spinal Kordun Subakut Kombine Dejenerasyonu** (yetişkinlerdeki nörolojik sendrom):

* İlk olarak **vibrasyon ve pozisyon duyusu** azalır

***

### Tanı

#### Serum Vitamin B12 Düzeyi

* Normal: **200-900 pg/mL**
* <200 → Düşük
* Düşük olması önemli kriter, **normal olması eksiklik olmadığını göstermez!**

#### MMA ve Homosistein

| Metabolit | B12 Eksikliği | Folat Eksikliği | B6 Eksikliği |
| --------- | ------------- | --------------- | ------------ |
| **MMA** | ↑ Yüksek | Normal | Normal |
| **Homosistein** | ↑ Yüksek | ↑ Yüksek | ↑ Yüksek |

* MMA makrositoz veya anemi olmadan yükselebilir
* **Yüksek MMA** → Kobalamin eksikliği
* **Yüksek homosistein** → Kobalamin **veya** folat eksikliği

#### En Önemli Tanısal Testler

* **Holotranskobalamin düzeyi**
* **Plazma metilmalonik asit düzeyi**

#### Emilim Bozukluğu Değerlendirmesi

**CobaSorb emilim testi** (radyoaktif B12 içermeyen yeni test):

* 3 aşamalı:
  1. Kobalamin
  2. Kobalamin + rekombinant intrensek faktör
  3. Kobalaminle satüre rekombinant haptocorrin
* Holo-TC ve holo-HC bakılır

#### Kalıtsal mı?

* Aile öyküsü
* Tedaviden sonra izlem; tekrarlıyorsa ileri tetkik
* Süt çocuğunda → Anne B12 düzeyi bakılmalı

***

### Tedavi

**Uygulama yolları:**

* **IM / derin SC** (tercih edilen)
* Oral, sublingual, nazal

**Dikkat Edilmesi Gerekenler:**

* B12 düzeyi **<50 pg/mL** olan hastalarda yüksek doz ile başlanırsa **HİPOKALEMİ** görülebilir! (SINAVLARDA SORULMUŞ)
* Bu nedenle tedavinin ilk 2 günü **doz düşük** olmalı (10-100 mcg)
* B12 eksikliğinde **folat verilmesi** nörolojik bulguları **kötüleştirir!**

***

### Tedaviye Yanıt

| Süre | Beklenen Yanıt |
| ---- | -------------- |
| **1-2 gün** | Hemoliz bulguları (LDH, indirekt bilirubin) azalır |
| **3-4 gün** | Retikülositoz başlar |
| **1-2 hafta** | Anemi düzelmeye başlar |
| **4-8 hafta** | Anemi normale gelir |
| **10-14 gün** | Hipersegmentasyon düzelir |
| **2-4 hafta** | Trombositopeni, nötropeni düzelir |
| **2 hafta sonra** | MMA ve homosistein düşmeye başlar (6 ay yüksek kalabilir) |
| **3 ay - 1 yıl** | Nöropsikiyatrik düzelme (bazı bulgular geri dönüşümsüz olabilir) |

**Klinik Öncelik:**

* Demans ve depresyon tedaviyle **hızla** düzelir
* Diğer nörolojik bulgular **6 ay** üzerinde düzelir

***

## FOLİK ASİT EKSİKLİĞİ

### Genel Bilgiler

**Zengin kaynaklar:** Koyu yeşil yapraklı sebzeler, meyveler, tahıllar, sakatatlar (karaciğer, böbrek)

**Megaloblastik aneminin pik yaşı:** **4-7 ay** (DEA'dan daha önce görülür)

**Klinik:** Aneminin olağan bulguları + huzursuzluk + yetersiz kilo alımı + kronik ishal

***

### Folik Asit Eksikliği Nedenleri

#### 1. Yetersiz Alım

* Yetersiz veya kötü beslenme
* **Pişirme metodu:** Uzun süreli kaynatma ile folat **%40 azalır**
* Maternal eksiklikler
* **Keçi sütü** ile beslenme (6 mcg/litre - çok düşük)
* Fenilketonüri, maple syrup diyeti
* Prematürite

> KEÇİ SÜTÜ İLE BESLENENLERDE FOLİK ASİT YETERSİZLİĞİ YAŞTAN BAĞIMSIZ 
>
> BU ÖNEMLİ: BİLMEK LAZIM.

#### 2. Absorbsiyonda Defekt

* Kalıtsal malabsorbsiyon
* Tropikal/nontropikal sprue
* İnfiltratif ince barsak hastalığı (Whipple, lenfoma)
* Gastrektomi, jejunal rezeksiyon, regional ileit
* İzole steatore
* Geniş spektrumlu antibiyotikler
* İlaçlar: Fenitoin, primidon, barbitüratlar, oral kontraseptifler, sikloserin, metformin, etanol

#### 3. Artmış İhtiyaç

* Hızlı büyüme (prematüre, gebelik), **laktasyon**
* **Kronik hemolitik anemiler,** diseritropoetik anemi
* Malign hastalıklar (lenfoma, lösemi)
* Hipermetabolik durumlar (enfeksiyon, hipertiroidi)
* Dermatitis herpetiformis, psöriazis, eksfoliatif dermatit
* Siroz

#### 4. Artmış Atılım

* Hemodiyaliz
* Vitamin B12 eksikliği
* Karaciğer hastalığı, kalp hastalığı

#### 5. Folik Asit Metabolizması Bozukluğu

**Konjenital:**

* MTHFR eksikliği
* Glutamat formiminotransferaz eksikliği
* Dihidrofolat redüktaz eksikliği

**Edinsel (yetersiz utilizasyon):**

* **Folat antagonistleri:** Metotreksat, primetamin, trimetoprim, pentamidin
* B12 eksikliği
* Alkolizm
* Karaciğer hastalığı (akut, kronik)
* Fenitoin, valproat, karbamazepin (folat absorbsiyonunu ve/veya sellüler utilizasyonunu etkiler)

***

### Maternal Folat Eksikliği

Maternal folat eksikliğinin sonuçları:

* **NÖRAL TÜP DEFEKTİ** BİLMENİZ LAZIM TUSTA SIK SORULUR
* Prematürite
* Fetal büyüme geriliği
* Fetal kayıp

***

### Tanı

| Parametre | Normal | Düşük | Düşme Süresi |
| --------- | ------ | ----- | ------------ |
| **Serum folat** | 4-20 ng/mL | <3 ng/mL | **15 günde** azalır |
| **Eritrosit folat** | 74-640 ng/mL | Düşük | **3-4 ayda** azalır |

**Metabolitler:**

* Metilmalonik asit → **Normal** (B12'den ayırıcı)
* Homosistein → **%80-90 yükselir**

***

### Tedavi

* **Folik asit:** 0.5-1 mg/gün
* Kesin hematolojik yanıt oluştuktan sonra **3-4 hafta daha** devam edilmeli
* Pratikte: **Folbiol tb 5 mg**, günde 1 tablet (ihtiyaçtan fazlası barsaktan atılır)

***

## KISALTMALAR

| Kısaltma | Açıklama |
| -------- | -------- |
| **DEA** | Demir Eksikliği Anemisi |
| **SD** | Serum Demiri |
| **SDBK** | Serum Demir Bağlama Kapasitesi |
| **MCV** | Mean Corpuscular Volume (Ortalama Eritrosit Hacmi) |
| **RDW** | Red Cell Distribution Width (Eritrosit Dağılım Genişliği) |
| **KK** | Kırmızı Küre (Eritrosit) Sayısı |
| **ZPP** | Zinc Protoporphyrin (Çinko Protoporfirin) |
| **TfR** | Transferrin Reseptörü |
| **CHr** | Retikülosit Hemoglobini |
| **HbA2** | Hemoglobin A2 |
| **DMT-1** | Divalent Metal Transporter-1 |
| **HCP-1** | Heme Carrier Protein 1 |
| **Dcytb** | Duodenal Cytochrome b (Ferrik Redüktaz) |
| **FPN-1** | Ferroportin |
| **HFE** | Hemokromatozis Geni |
| **İF** | İntrensek Faktör |
| **TC** | Transkobalamin |
| **MMA** | Metilmalonik Asit |
| **THF** | Tetrahidrofolat |
| **MTHFR** | Metilentetrahidrofolat Redüktaz |
| **CUBAM** | Cubilin + Amnionless (terminal ileum reseptörü) |
| **CDA** | Konjenital Diseritropoetik Anemi |
| **MDS** | Miyelodisplastik Sendrom |
| **PNH** | Paroksismal Nokturnal Hemoglobinüri |
| **GIS** | Gastrointestinal Sistem |
| **OR** | Otozomal Resesif |
| **OD** | Otozomal Dominant |
| **IM** | İntramüsküler |
| **SC** | Subkutan |
| **IV** | İntravenöz |
| **NSAID** | Non-Steroidal Anti-Inflammatory Drug |
| **5-FU** | 5-Florourasil |

***

**Son Güncelleme:** 2025 **Kaynak:** Çocuk Hematolojisi ve Onkolojisi Ders Notları - Dr. Yusuf Ziya Aral

***

> **Klinik İpucu:** Mikrositik anemide önce Mentzer indeksi ve RDW indeksi hesapla → Talasemi trait mi, DEA mı ayır. Talasemi taşıyıcısında demir eksikliği varsa önce demir tedavisi ver, sonra elektroforez bak!

> **Hatırlatma:** B12 eksikliğinde folat vermek nörolojik bulguları kötüleştirir — önce B12 eksikliğini ekarte et!
